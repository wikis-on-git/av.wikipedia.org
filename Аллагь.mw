[[Файл:Allah-2.jpg|left|50px|]]
[[Файл:Allah-eser-green.png|thumb|250px|align="right" | <font color="green"></font>]]
[[Файл:Dcp7323-Edirne-Eski Camii Allah.jpg|thumb|250px|<font color="green"></font>]]

'''Аллагь''' (гIараб мацIалда '''الله''' )

== Аллагьасда ракI чIезаби ==
Аллагьасда кинха ракI чIезабилеб. Аллагьасда ракI чIезабула Гьесие къого тIадаб, къого букIине рес гьечIел, цо дурусаб сифат бугилан абун.

Аллагьасе рукIине тIадал къоялго сифатал: Ватизе тIалъи, авал гьечIолъи, ахир гьечIолъи, сундего хIажалъуларев вукIин, сундаго релъунгутIи, жив цо вукIин, сундуего хIалкIолъи, кинабго бокьи, кинабго лъай, даимаб чIаголъи, кIалъай, кинабго рагIи, кинабго бихьи, сундаго хIал кIолевлъун вукIин, кинабго бокьулевлъун вукIин, кинабго лъалевлъун вукIин, даим чIагоявлъун вукIин, кIалъалевлъун вукIин, кинабго рагIулевлъун вукIин, кинабго бихьулевлъун вукIин.

Гьал къоялго сифатал ккола гIакълуялъги хIакъаб диналъги Аллагьасе рукIин тIад гьарулел Аллагьасул аслиял сифатал. Гьал гурелги [[Аллагьасул берцинал цIарал|Аллагьасул 99 берцинал цIаралги]] руго, Гьесда гурого хIакъикъат лъаларел рикIкIун хIал кIоларел гIемерал камилал сифаталги руго Гьесул, тIадегIанал цIаралги руго.

Аллагьасе рукIине ресго гьечIел сифатал: ВатунгутIи, авал букIин, ахир букIин, сундехун бугониги релъенлъи гьаби, сунде бугониги хIажалъи, жив цо гьечIолъи, гIажизлъи, бокьунгутIи, лъай гьечIольи, хвей, кIалъангутIи, рагIунгутIи, бихьунгутIи, сунданиги хIал кIоларев гIажизавлъун вукIин, щибниги бокьуларевлъун вукIин, щибниги жо лъаларевлъун вукIин, чIагояв гьечIолъи, кIалъаларевлъун вукIин, щибниги жо рагIуларевлъун вукIин, щибниги жо бихьуларевлъун вукIин.

Гьал киналго сифатаздаса Аллагь вацIцIадав вуго. Гьал гIунгутIабаздаса Аллагь вацIцIадав вукIин гIакълиял хIужабазги чIезабула, хIакъаб диналъги бицуна. Гьал гурелги ТIадегIанав Аллагьасул камиллъиялда, кIодолъиялда, тIадегIанлъиялда данде кколареб щинаб жоялдаса Аллагь вацIцIадав вуго. Аллагь хисуларо, Гьесие заманабиги хисуларо, Гьес заманаби хисизарула, Гьесие бакI, заман, рахъ гьечIо, вагъари, чIей, ватIалъи, хурхи, лугбал рукIин, бутIабаздаса гIуцIи, бутIабазде викьи гIадал ва гьел гурелги рижарал жалазул киналго гIаламатаздаса вацIцIадав вуго Аллагь. Аллагьасул хIакъалъулъ кинаб сипат сурат ракIалде бачIаниги гьелдаги релъарав гьечIо ТIадегIанав Аллагь. Гьев цо вуго заталъулъги, сифатазулъги, ишазулъги. Гьесул бугеб хIакъикъат, кIодолъи, камиллъиялда Жив гурого щивниги нахъ гIунтIуларо. Аллагь дунялалда вихьуларо, ахираталда муъминзабазда вихьула.

Гьесул бихьи, рагIи, лъай, хIалкIолъи, чIаголъи, кIалъай ва цогидал киналго сифаталги церегосел авал гьечIел нилъер сифатазда кинабгIаги рахъалъ релъенлъи гьабуларел руго.

Аллагьасе цо дурусаб сифатги буго, гьеб ккола Жиндие гьабизе бокьараб жо гьабиги, гьабизе бокьичIеб жо гьабичIого тейги.

Аллагь вукIин сундалъун чIезабулебин абуни, гьаб нилъеда сверун гIажаибаб, хIикматаб ва камилаб куцалъ бижун бугеб тIолабго гIаламалъ чIезабула. СагIаталъ бицуна гьеб гьабураб устар вукIин, машинасамолеталъ бицуна гьеб ургъарав инженер (конструктор) вукIин. Зоб, ракь, бакъ, моцI, цIваби, мугIрул, гIорал, ралъадал, гIадамал, хIайванал, хурдул, атомалдаса бахъараб галактикабазде гIунтIун кинабго жоялъ бицуна гьеб бижарав, гьелъул низам гIуцIцIарав, гьеб хьвадизабулев, гьеб ц1унулев Аллагь вукIин. Гьадинаб гIаламги бихьулеб букIаго Аллагь вукIиналда божуларев чи ккола жиндирго гIакълу жинцаго гьереси гьабулев, гьелдаса пайда босуларев чи. <ref>[http://www.dagislam.ru/docs_files/Hakab_din_avar.pdf КъурамухIаммад-хIажи Рамазанов, ФАРЗ / ХIакъаб диналъул лъазе кколеб чара гьечIеб къадар, МахIачхъала 2006]</ref>


== Примечания ==
<references/>

[[Категория:Аллагь| ]]
[[Категория:Аллагьасул берцинал цIарал| ]]

[[ace:Allah]]
[[af:Allah]]
[[am:አላህ]]
[[ar:الله (إسلام)]]
[[ast:Alá]]
[[az:Allah]]
[[ba:Аллаһ]]
[[be:Алах]]
[[be-x-old:Алаг]]
[[bg:Аллах]]
[[bn:আল্লাহ]]
[[br:Allah]]
[[bs:Allah]]
[[ca:Al·là]]
[[ce:Аллахl]]
[[ckb:خوا لە ئیسلامدا]]
[[cs:Alláh]]
[[cy:Al-lâh]]
[[da:Allah]]
[[de:Allah]]
[[dv:ﷲ]]
[[el:Αλλάχ]]
[[en:Allah]]
[[eo:Alaho]]
[[es:Alá]]
[[et:Allah]]
[[eu:Allah]]
[[fa:الله]]
[[fi:Allah]]
[[fr:Allah]]
[[gl:Alá]]
[[he:אללה]]
[[hi:अल्लाह]]
[[hr:Alah]]
[[hu:Allah]]
[[hy:Ալլահ]]
[[ia:Allah]]
[[id:Allah]]
[[is:Allah]]
[[it:Allah]]
[[ja:アッラーフ]]
[[jv:Allah]]
[[ka:ალაჰი]]
[[kk:Аллаһ]]
[[kn:ಅಲ್ಲಾಹ]]
[[ko:알라]]
[[ku:Xweda]]
[[ky:Аллах]]
[[lb:Allah]]
[[lez:Аллагь]]
[[ln:Allah]]
[[lt:Alachas]]
[[lv:Allāhs]]
[[mhr:Аллах]]
[[mk:Алах]]
[[ml:അല്ലാഹു]]
[[mrj:Аллах]]
[[ms:Allah]]
[[mt:Alla]]
[[nds-nl:Allah]]
[[nl:Allah]]
[[nn:Allah]]
[[no:Allah]]
[[pa:ਅੱਲ੍ਹਾ]]
[[pl:Allah]]
[[pnb:الله]]
[[pt:Alá]]
[[ro:Allah]]
[[ru:Аллах]]
[[sah:Аллаах]]
[[scn:Allah]]
[[sd:الله]]
[[sh:Allah]]
[[simple:Allah]]
[[sk:Alah]]
[[sl:Alah]]
[[so:Allaah]]
[[sq:Allahu]]
[[sr:Алах]]
[[ss:Allah]]
[[su:Alloh]]
[[sv:Allah]]
[[sw:Allah]]
[[ta:அல்லாஹ்]]
[[tg:Оллоҳ]]
[[th:อัลลอฮ์]]
[[tr:Allah]]
[[tt:Allah]]
[[uk:Аллах]]
[[ur:اللہ]]
[[uz:Alloh]]
[[vi:Allah]]
[[yo:Allah]]
[[zh:安拉]]
