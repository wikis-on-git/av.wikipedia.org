{{Пачалихъалъул хІалтІухъан
 |цІар        = КӀудияв ГӀумахан
 |аслияб цІар       = 
 |сурат          = Умма-хан Великий.jpg
 |гІеблъи               = 300px
 |сураталда гъоркь хъвай-хъвагІай = 
 |герб                 = 
 |гербалда гъоркь хъвай-хъвагІай        = 
 |гербалъул гІеблъи         = 


<!-- ХЪУЛУХЪАЗУЛ ХІАКЪАЛЪУЛЪ МАГІЛУМАТАЛ-->
 |хъулухъ          = *
 |цІаралда гъоркь         = 
 |байрахъ               = 
 |байрахъ2              = 
 |шигІар              = 

 |хъулухъ байбихьи       = <!-- если не заполнен параметр «период правления» -->
 |хъулухъ лъугІи        = <!-- если не заполнен параметр «период правления» -->
 |хІукмуялъул заман   = <!-- если не заполнены параметры «периодначало» и «периодконец» -->

 |цеве вукІарав     = 
 |хадув вачІарав           = 

 |тронное имя        = 
 |коронация          = 
 |отречение          = 
 |ирсилав          = 

 |соправитель1       = 
 |соправитель1периодначало = 
 |соправитель1периодконец  = 
 |регент1            = 
 |регент1периодначало      = 
 |регент1периодконец       = 

 |премьер            = 
 |вице-президент     = 
 |президент          = 
 |монарх             = 
 |гъубернатІор         = 
 |вице-гъубернатІор    = 

 |хІужаби        = 
<!--
* Возможно задание до 10 должностей. Вторая и последующая должность и их параметры задаются индексом «_№»:
    «должность»,   «флаг»,   «флаг2»,   «предшественник»,   «регент1»,   «соправитель1»,   … — первая должность,
    «должность_2», «флаг_2», «флаг2_2», «предшественник_2», «регент1_2», «соправитель1_2», … — вторая должность,
    «должность_3», «флаг_3», «флаг2_2», «предшественник_3», «регент1_2», «соправитель1_3», … — третий титул,
  и т. д.
* Возможно задание до 4 регентов на одну должность:
    «регент1»   … «регент4»   для первой должности,
    «регент1_2» … «регент4_2» для второй должности,
  и т.д.
* Возможно задание до 5 соправителей на одну должность:
    «соправитель1»   … «соправитель5»   для первой должности,
    «соправитель1_2» … «соправитель5_2» для второй должности,
  и т. д.
-->


<!-- ХАССАЛ МАГІЛУМАТАЛ -->
 |гьавураб къо-моцІ      = 
 |гьавураб бакІ     = 
 |хвараб къо-моцІ        = 
 |хвараб бакІ       = 
 |вукъун вуго          = <!-- для мужчин -->
 |йукъун йиго         = <!-- для женщин -->
 |тухум                = 
 |гьавураб мехалъ букІараб цІар   = 
 |эмен               = 
 |эбел               = 
 |рос             = 
 |лъади            = 
 |лъимал               = 

<!-- РАГЪУЛ ХЪУЛУХЪ -->
 |звание             = * <!-- обязательный пункт для отображения блока военной службы -->
 |хъулухъ гьабурал сонал        = 
 |принадлежность     = 
 |род войск          = 
 |бетІерлъи гьабуна         = 
 |къеркьей           = 
 |партия             = 
 |лъай        = 
 |гІелмияб даража     = 
 |гІелмияб звание     =
 |аслияб хъулухъ          = 
 |деятельность       = 
 |дин                = 
 |шапакъатал            = 
 |гъулбас           = 
 |монограмма         = 
 |монограммаялъул гІеблъи  = 
 |сайт               = 
 |викигъамас          = 
}}
'''КӀудияв ГIумахан''' (гьавуна [[1761]] соналда [[Хунзахъ]] росулъ — хвана [[1801]] соналда) —[[Аваристан]]алъул хан. 

Гьесул эмен вукIун вуго [[МухIамад-нуцал IV]], эбел  –  Хайдакъуцуми ХанмухIамадил яс Баху. МухIамаднуцалица Баху ячун Йиго Хайдакъалъул ханзаби [[Надиршагь]]асдаса тIурун [[Хунзахъ]]е рачIараб мехалъ. [[1741]]–[[1743]] соназ [[магӀарулал|магIарулаз]] авалияб кьабгIн швезабун буго «дунялго жиндасан хIинкьулеб» Надирида.
Надирица [[1742]] соналда Хунзахъе ритIун рачIун руго [[Сурхайхан]]ги [[Хаспулатшамхал]]ги. Гьез абун буго: «Надирииа гьарулеб буго жиндихъе гъоркь – лъалие цо чанго чи кьеян, жив гьелдаса хадув [[Дагъистан]]алдаса нахъе инила». [[МухIамаднуцал]]ица жаваб кьун буго: «Дица гIадамалги кьеларо. Надирида данде тIарамагъадисеб гамачIги багъизабила», – ян. 

[[ГI. Бакиханов]]ас хъвалеб буго: {{Цитата|[[XVIII гӀасру]]ялде щвезeгIан [[магIарулал]] гьедигIан рагIарал чагIи рукIинчIила, гьелдаса нахъе гьезул къуватги, цIарги тIибитIанила кибго [[Кавказ]]алда}}. 

Гьес мисалалъе бачунеб буго цо [[шагӀир]]асул кечI:
{{Цитатаялъул байбихьи}}Кьерун чIая, чIужу, мун 
:ЛекIи вачIине гурин, 
:Чармидаса къвакIараб 
:ЛекIиясул ракI бугин,
:Багъдадазул кьергицин 
:Гьесде данде чIоларо».{{Цитатаялъул ахир}}

ГIумаханасул талихIаб лъимерлъи халатбахъун гьечIо. [[1772]] соналъ [[ЦӀор]]алда чIван руто гьесул имгIал МухIамадмирзаги гьесул вас Булачги.
{{Цитатаялъул байбихьи}}«Хунзахъ тIалагIанаб тIухьи арабин.
ТIолабго кьвагьаги гьитIинав Булач?
ТIалтIа бараб сигIан гьир харил анин,
Кинабго бухIаги МахIамадмирза?{{Цитатаялъул ахир}}

[[1774]] соналъ гьезул рецIел босизе арав МухIамаднуцал рекIкI гьабун чIван вуго [[ФатагIали–хан]]асул чадпралда жанив.
ГIумаханасда тIаса гьитIинго ун буго инсул кваркьи. Гьев гьитIииго кIудияв гIун вуго, 15 сон байдал. гьесне гьабун буго хвалчен бухьи  – вас гIеялъул байрам.
ГIумаханас дагьал чагIиги цадахъ рачун сверун (С.55) буго кинабго улка, щун вую киналго кIудиял ро – сабалъе. Гьев рещтIунев вукIун вуго мажгиталда.
Гьес магIарулазул росабалъ абулеб букIун буго: «Дун вуго нужер росдал гьобол. Нужеда лъала дида тIад бугеб налъи, дица рецIел босизе ккола ФатагIалиханасдаса дир инсулги, имгIаласулги, вацгIаласулги, цойги гьезда цадахъ чIварал гIагаразулги. Нужеца кумек кьечIони, дида гьеб босизе кIоларо», – ян.
ГIумаханас церехъабазе, гIалимзабазе кьолел рукIун руго сайгъатал. гьес абулеб букIун буго: «ГIадамасе сайгъат къохьое нах гIадинаб жо буго. Инсан гьелъ тамах гьавулаян».

==ГIумаханасдл лъудби==
ГIумаханас ячун йиго ункъо чIужу. ТIоцеесей йикIун йиго яцгIал  – МухIамадмирзал яс КIилъилай. Гьей йикIун йиго цIодорай, рагIи чIарай. Гьелъие букIун бугоханасул магъалоялъул бутIаги. Гьелъул букIун буго гIемераб бечелъиги, цIакъ къачIарал рукъзалги. МагIарулазул кици буго: «КIилъилалъул гьиниш,  ГьетIарасул сийищ?»
Хадусей ккола ХъистIаман  –  Хайдакъуцумиясул яс, Бахумеседол эбел.
Лъабабилей чIужу  –  Дарижа (Дареджан) Абашидзе. Вахан хъалаялъул князь Евгений Абашидзел яс. Гьей йикIун йиго берцинлънялъул цIар бугей гIадан. ГIумаханас Дарижа ячун йиго Вахан бахъараб мехаль. Гьелда цадахъ ГьерекIли кIиабилес кьун буго 3 гIала, 1 барти, 3 лагъ – гъаравашги. Гьезда гьоркьоб букIун буго цо гIараб тайпаялъул гIала, «Дарижал гIала» абун бицен хутIун буго гъелъул магIарулазда гьоркьоб. Гъарабагъалъул Ибрагьим – ханас бачIараб бартиялдасанги гьеб гIалаялдасанги лъугьун буго магIарухъ цIияб чуязул тайпа. Чуязул элхъи (завод) нуцалазул букIун буго цIакъго цебего. Элхъи риидал букIунааннла ГIарахъ – магIарда, хасало  –  ЗагIиб. ГIумаханасул ункъабилев инсуда хурхараб кици буго: «Дугърил гIули гIадин риччан тун ругила».
Ячун йиго ГIумаханас КIванада росулъа ясги. Гьеб иш ккун буго гьадин. Бодулнухдасан унаго рекIаралгун, лъелалгун нуцал шун вуто КIванаде. Руччаби, лъимал тIох – тIохазде рахун ралагьун рукIун руго. Циндаго абулеб рагIун буго: «Гьагъав нуцаласул лъадуеги гьаб дунялалда гьагъасда аскIойги йикIун алжанги кьелеб батани,  гьев дурги битIараб гуро, БетIергьан»,  –  илан. Киналго эхеде ралагьун рую, йихьун йиго гьайбатай гIолохъанчIужу. ГIумаханас ячун йиго гьей. Рокъор ругез цIакъго рахIат тун гьечIо. Ханас цIар тIамизе ккун буго. Гьельул адаб гьабун КIванада росдадаса магьалогн рехун буго.

==ГIумаханасул кумекчагIи==
Бодул бетIерлъун (гьесда абулеб букIун буго майиндурилан) вукIун вуго ГIумаханасул яцалъул рос Чупан. Гьев киналго рагьаздаги гIахьаллъун вуго. Нахъа Чупан беццлъун вуго. ГIумаханас, беццав вугониги. Чупан цадахъ вачунев вукIун вуго. Халкъияб кочIолъ гьесдасан абун букIуна: «ГIакълу камиллъарав беццав Чупанилан».
ГIумаханасул тIоцевесев вазир вукIун вуго ГьоцIалъа ГIалиханил ГIалисканди, кIиабилев имам ХIамзатил эмен. ГIалисканди цIодорав. бахIарчияв чи вукIун вуго.
КIиабилев вазир вукIун вуго Хъазантидада. Гьесде гIурус документазда Дадайин абун букIуна. КIиабилев вазирасда тIадаб букIун буго магъало бакIариги, дулугъ бахъинги, бегиги, ханзабазул хъалаялъул гIадлуги.
Хунзахъа Дибиркъади вукIун вуто Аваристаналъул къадиги. ГIумаханасул мирзаги (секретарь). Гьесда лъалеб букIун буго лъабго мацI: гIараб, фарс, турк. Дибиркъадица гьел мацIазул словарьги гьабун буго. ГIумахан хведал Днбиркъадица гIараб мацIалда поэмаги гьабун буго.
Гьел гурелги, ГIумаханасда аскIор киназго рикIкIунел чагIи рукIун руго Гушу (Гунаш), ГIадалав, ГIали, Гари.
Бодул санарал

Аваразул пачалихъалда рукIана киназдаго лъалел болнухал. Болнухде нуцал вахъинелде, гьес хъалаялъул тIохда чIвалеб букIун буго рагъулаб байрахь.
«ТIалла байрахъ чIвала бодул кьал ккани»  – ян буго халкъияб кочIолъ. Цинги Тобтида чIвалеб букIун буго чадир.
Гьелдаса хадуб ГIалагIарталда данде ахIулеб букIун буго 50 росдал бо. Гьеб букIун буго хундерил бо. Гьеб богун къватIиве вахъунев вукIун вуго ГIумахан Игьалиие, Болъи.хъ, КIаратIе, ГIахьвахье, Анцухъе. Гьидалъе. ТIелекье, Ругъжаве. ЧIарале, Гъолоде.
Нагагь болъе вахъинчIев чиясда лъолеб букIун буго рогьодал гIакIа.
Гъолода данделъулел рукIун руго ЦIоралъул магIарулазул боялги.
Бодулъ 15 – 20 азарго чи гIолев вукIун вуго. Рагъал гьарун ГIумаханас рахъун руго: Кухна шагьар, Ахъсу, 17 кьояль сверунги ккун Нахичеван, гуржиязул хъала Гавази (лъабцIул), къварели Вахан, Ахалцихалъул пачаясул гIарадабиги рачун, Гумущ (9 моцIаль сверунги ккун). Салян, 1785 соналда Тифлис.
Гиничукьа ХIайдарбегица хъвалеб буго: (С.56) «Гьес рахъарал шагьаралги, хъулбиги рикIкIун хIалкIоларо»,  –  ян. Неверовскияс хъвалеб буго ГIумаханасе магъало кьолаанила ЦIоралъул 17 вилаяталъ. Нилъеда цIарал лъалеб микьгоялъ кьолеб букIун буго 115 азарго гIарцул гъуруш, , хутIаразги гьедигIан кьолеб букIун батани, гьеб ккола 230 азарго гъуруш.
ГIумаханасдаса цебе цониги нуцаласдаги, яги Дагъистаналъул цойгидал ханзабаздаги кIун букIинчIо гьедин магъало лъезе ва гьеб бакIаризе. Щибаб соналъ вазир ГIалискандил бетIерлъиялда унел рукIун руго гьеб магъало бакIаризе хъулухъчагIиги нукарзабиги. БакIарун бачIараб магъало кьолеб букIун буго вазир Дадахъе, гьес хазиначиясухъе. Гьес гьеб сокIкIунеб букIун буго цагърахъ ва санкIахъ.

Гьеб хазина ГIумаханас сахаватаб квералъ бикьулеб букIун буго бесдалазе, ятимазе, къорол руччабазе.
Бахумеседо имам ХIамзатица чIвайдал гьабураб магIуялъулъ руго гьадинал рагIаби:
«ГIарцул лал тIамурав шагь ГIабасил яс...»
ГIумахан данде кколев вуго ираназул цIар рагIарав шагь ГIабасида. Щиб жоха «гIарцул лал?» ТIоцебе дида гьелъул магIна лъачIо, дагь – дагьккун хадув гъуна гьел рагIабазул магIнаялда.

ГIумаханас бахъун буго ГьерекIли кIиабилесул магIданалда тIад бараб Гумушхъала. Гьениса нахъе баччун буго бацIцIадаб гIарац ва хIамузда, гIорцIабазда, варанабазда лъун бацIцIад гьабичIеб магIдангун (руда) Хунзахъе шведал, ханзабазул гьиналда аскIоб бекизабун буго тIалу, гьабун буго гьоцIо. Гьабизабун буго кIудияб михир, вахъун чIарав чиясул рачлихъе бахунеб, маххул мохрочалаби, гьезда ран руго оцал, тIамун буго «гIарцул лал», хадуб рехун буго, лалго гIадин хутIараб «тIоршел» лъаралъ чурун буго. Лал тIамун лъугIун хадуб ГIумаханасе бахъун буго лъабго къали гIарцул (43 кг.) 
ГIумаханасул пикру ккола жиндирго пачалихъалъул ракьалда гIарцул магIдан (руда) балагьизе. Нахъисеб соналъ Гумущалдаса рачун руго магIдан лъалел гIадамал. Нукарзабигун цадахъ гьез сверун буго Аваристаналъул ракь. Гьезда гIарцул магIдан батун буго ==ГьимагIурул тIарада.==
Живго нуцал цадахъ чагIигун ун вуго гьениве. Рагьун буго гьениб гIарцул магIдан, хIамуз, гIурцIмуз Хунзахъе баччун буто гьеб. Гьелдаги тIамун буго «гIарцул лал». Гьеб магIданалда гъорлъ гIарац мукъсанго батун буго.
ГIумаханас кIвар кьолеб букIун буго росдал магIишаталдеги. ЦIоралдаса ккурал лагъзалерида гъорлъа ралагьун руго церет пиринчI бекьулел рукIарал чагIи. Гьолокь росдал АваргIурул рагIалда бугеб Ахалахада абураб бакIалда бекьун буго пиринчI. Гьеб гьениб барщулебги букIун буго. Гьолокь ГIумаханасул букIун буго кIудияб ракьги, рукIун руго рукъзалги. 1795 соналда Ираналъул шагь АгъамухIамадханасдаса лъутун рачIун руго Ибрагьимханги,  Бахтикаги,  лъималги.
Гьел нуцаласул Гьолокь ругел рукъзабахъ тун рукIун руго дунял хинлъизегIан. Жиндирго ракьалда Гьолокьги ЛъагIилухъги бекьизабун буго самсаму (цIоросаролъ).
Гьолокьги ЛъагIилухъги букIараб ханзабазул ракь имам Шамилица байтулмалалде хъван буго. Гьелдаса хадуб гIурусаз казнаялде босун, жидее хъулухъ гьабурал офицерзабазе кьолеб букIун буго. ЦIоралдаса ГIумаханасе ритIулел рукIун руго пихъил гъутIби (нуцабазул кокон, сабудаса гIеч). Къоло шуго соналъ гьабун буго ГIумаханас нуцаллъи. Гьес чIвазе къотIун буго цо чиясе  –  гьелдаги гьесул ракI бухIун букIун буго.
ГIумаханасул буюрухъалда рекъон пачалихъалда гьабун буго халкъалъул хъвай – хъвагIайги. Гьеб хIалтIи тIадкъан буго дибирзабазда. Хадуб данде босун буго къадар.
Халгьабураб мехалъ, аваразул пачалихъалда вукIун вуго нусазарго чи. ГIумаханасул заманаялда цIикIкIун букIун буго магIарулазул жанисан гъунки. Киназдаго бичIчIун буго жал цо чагIи рукIинги, ГIумахан нуцал вукIинги, цо тахшагьар букIинги. Гьеб цокIаллъиялъги гъункиялъги магIарулазе квербакъула Надиршагъ щушахъ виххизавизеги. Гьев нуцаласул рагIи Кавказалъе къанунлъун лъугьун буго. Жанисан гъункичIеб хIукуматалъ къватIире кьалбалги риччаларо. Гьелъие нугIлъи гьабулел кочIол мухъал нахъеги хутIун руго:
«МегIер гIандадерил.
ГIи буртиязул.
Ясахъ ГIумаханил
ГIажаибаб жо».
[[1800]] соналъ [[Тифлис]]алде бачIуна инаралзаби Лазарев ва Гуляковасул бетIерлъиялда гIурусазул аскар. Гьеб аскаралде мугъги чIван, гуржияз магъало кьоларо. ГIумахан аскарги бакIарун Тифлисалде тIаде ун вуго. Цо бутIа гуржиязул магIарулазул рахъалда букIун буго.
ГIурусазул аскаралъ нух ккун буго магIарулазе. Нуцалас буюрухъ кьун буго, гIурус аскарги рештIаралъуб тун, цере аян. МагIарулазул бо сордо базе рештIун буго. Сордоялъ рилъун гIурусаз нахъойги нух ккун батун буго. МагIарулаз рагъ гьабун гьечIо, ругелъур [[гIуруса]]лги тун Тифлисалдехун ун руго. Лъабабизеги Иори гIурул рагIалда гIурусаз нух ккун батун буго. Гьеб мехалъ нуцалас (С.57) буюрухъ кьелалдего, АхIмадхан юрталъул боги бачун гIурусазде тIаде кIанцIун вуго, рагъ гьабун буго. ГIурусал нахъе къан руго. Вазир ГIалискандица кьаби щвезабун буго гуржиязда, гьел лъутун руго. ГIалисканди богун гIурус аскаралде нахъе лъугьун вуго.
ГIурусаз батальонал, гьоркьор гIарадабиги лъун, ункъбокIон (каре) гьабун чIезарун руго. ТIаде гIарададул сачмаги гуллаги байдал, АхIмадханил бо тIурун буго. ГIумаханас цойгидал боязе тIаде кIанцIизе буюрухъ кьун буго. Гьезулги жо ккун гьечIо. Цинги живго ГIумахан кIанцIун вуго тушманасде тIаде («угъузилал рачун, дайтилал рачун, маххулъан бер баккун хунз цадахъ рачун»). Нахъе къалел ругел магIарулазда гьес гьарулеб букIун буго: «Нужеца яхI бахъе, гIолохъаби! Нилъеда данде гьал чIоларо»,  –  ян.
Гьел тIуридал, живго тIаде ун вуго тушманасде. Гьесда сверун ругел Гушу, ГIалибулат, гьесул гIагарал чагIи  –  дайтилазул анлъгояв гIарададул сачмаялъ гъурун руго. АскIор хутIараз ГIумахан нахъе вачун вуго. Боги нахъе биччан лъукъарав живго ЧIарахъ чIун вуго гьев. ТалихIкъосараб гьеб рагъ ккун буго [[1800]] соналъул [[7 ноябр]алда.
ГIумахан хун вуго [[1801]] соналъул апрелалда. Бицен букIуна гьесие загьру кьун бугилан. Гьеб хIалтIи гьабун бугин абула гьобол ХIалаж ГIабдулагьицаги гьесул рагьтIател АхIмадил ГIашибицаги. ГIумахан вукъун вуго [[ЧӀарахъ]] росдал [[мажгит]]алъул азбаралда.
