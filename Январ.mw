{{январалъул календарь}}
'''Январ''' — [[Юлианияб календарь|юлианияб]] ва [[Григорианияб календарь|григорианияб]] календаразда лъагІалил тІоцебесеб [[моцІ]]. Жодор 31 къо бугел анкьабго моцIалъул цо моцI.

[[Файл:Januar Leandro Bassano.jpg|thumb|left|''Январ'', Leandro Bassano]]

== Дагъистаналъул тарихалда январь моцI ==
* [[1262 сон]]алъул 13 январалда Терек гӀурул рагӀалда Хулагидазул ва Меседил Ордаялъул ханзабазул аскаразда гьоркьоб рагъ ккана.
* [[1742 сон]]алъул январалда Табасараналде ва [[Ахти]]ялде данде [[Иран]]алъул аскараз рагъ байбихьана.
* [[1804 сон]]алъул январалда ЦӀоралде ана генерал Василий Гуляковасул бетӀерлъиялда гъоркь рагъулаб экспедиция. Гьенив Закатала округалда 15 январалда генерал В.С. Гуляков чӀвана.
* [[1811 сон]]алъул январалда [[Табасаран]]алда байбихьана восстание.
* [[1829 сон]]алъул январалда Дагъистаналъул ханзаби Сурхайие ва Абу-СултӀан-Нуцалие чӀезабуна гӀарцулаб харж. 1830 соналъул январалда имам ГъазиМухӀамадица гӀандисезда шаригӀат * [[босизабуна.
* [[1833 сон]]алъул январалда ГьоцӀалъ ахӀараб гӀалимазул данделъиялда ХӀамзат-бег лъазавуна имамлъун.
* [[1841 сон]]алъул 1 январалда гӀуцӀана Каспиялъулаб область.
* [[1878 сон]]алъул январалда «Тушманасулгун гьарулел ишазулъ тӀокӀлъиялъе гӀоло» гӀурус Императорасул армиялъул генерал-лейтенант Балакиши Араблинскиясе (Али-бек) (1828-1902) кьуна ГӀазизай Аннал 2-абилеб даражаялъул орден.
* [[1897 сон]]алъул 1 январалда [[Ереван]]алда гьавуна Дагъистаналъул политикияв хӀаракатчи, 1942-1948 соназда КПССалъул Дагъобкомалъул тӀоцевесев секретарьлъун хӀалтӀарав ГӀазиз ГӀалиев.
* [[1910 сон]]алъул 17 январалда гьавуна Дагъистаналъул политикияв ва жамгӀияв хӀаракатчи [[ХӀажагӀали Даниялов]].
* [[1914 сон]]алъул 3 январалда гьаюна РСФСРалъул ва Дагъистаналъул халкъияй артистка [[Барият Мурадова]].
* [[1914 сон]]алъул  6 январалда гьавуна Дагъистаналъул хъвадарухъан [[Анвар Аджиев]].
* [[1916 сон]]алъул 14 январалда гьавуна Дагъистаналъул хъвадарухъан [[Хизгил Авшалумов]].
* [[1918 сон]]алъул январалда Темир-Хан-Шураб тӀобитӀараб мугӀрузул халкъазул ӀӀӀ съездалда [[ХӀоцоса Нажмудин]] цӀидасан вищана тӀолгодагъистаналъулго имамлъун.
* [[1921 сон]]алъул 20 январалда, 1920 соналъул ноябралда Темир-Хан-Шураб тӀобитӀараб съездалдаса хадуб, ВЦИКалъул Декреталда рекъон, гӀуцӀана Дагъистаналъул Советияб Социалистияб Республика.
* [[1926 сон]]алъул 7 январалда гьавуна Дагъистаналъул росдал магӀишаталъул институталъул ректорлъун гӀемерал соназ хӀалтӀарав профессор МухӀамад Жамбулатов.
* [[1931 сон]]алъул 14 январалда [[Москва]]ялъул Кремлялда «10 соналда жаниб Дагъистаналъул цебетӀеялъул хӀакъалъулъ» абураб докладгун цеве вахъана Дагъсовнаркомалъул председатель Жалалудин Къоркъмасов.
* [[1934 сон]]алъул январалда хъвадарухъан, кавказовед А. Аршарунил бетӀерлъиялда гъоркь Дагъистаналде бачӀун букӀана СССРалъул Хъвадарухъабазул союзалъул къокъа.
* [[1935 сон]]алъул январалда ДагъЦИКалъул членаллъун рищана хъвадарухъаби С. Стальский, ХӀ. ЦӀадаса, А. МухӀамадов, Р. Нуров ва Б. Астемиров.
* [[1938 сон]]алъул 30 январалда гьавуна 1987-1997 соназда Дагъистаналъул хӀукуматалъул вукӀарав председатель, политикияв хӀаракатчи ГӀабдуразакъ Мирзабегов.
* [[1939 сон]]алъул январалда [[СССР]]алъул Верховный Советалъул Президиумалъул хӀукмуялдалъун [[ЦӀадаса ХӀамзат]]ие кьуна «ЗахӀматалъул БагӀараб Байрахъ» орден.
* [[1943 сон]]алъул 25 январалда ДАССРалъул СНК ва ВКП(б)ялъул обкомалъул бюроялъул хӀукмуялдалъун республикаялъул МТСалдаса Ставрополь краялъе кумекалъе механизаторалгун цадахъ битӀана 300 трактор.
* [[1944 сон]]алъул январалда, Сталинград цӀунулаго, бахӀарчиго рагъана ва нус-нус фашистал гъурана дагъистаниял — Совет Союзалъул БахӀарзал, летчик [[Амет-Хан Султан]]ицаги пулеметчи [[Ханпаша Нурадилов]]асги.
* [[1947 сон]]алъул 27 январалда гьавуна Дагъистаналъул Халкъияв БахӀарчи, сахлъицӀуниялъул ва жамгӀияв хӀаракатчи АхӀмад Саламов.
* [[1951 сон]]алъул 4 январалда Шамил районалъул КъахӀиб росулъ гьавуна СССРалъул Художниказул союзалъул член, [[Ленинилаб Комсомолалъул премия]]лъул лауреат, Дагъистаналда рагъулаб искусствоялъул школалъе кьучӀ лъурав ХӀусейн МухӀамаев.
* [[1951 сон]]алъул январалда СССРалъул Министрзабазул советалъ, гьоркьоб лъун, халгьабуна «ДАССРалъул росдал магӀишат цебетӀезабиялъул хӀакъалъулъ» суалалъул.
* [[1951 сон]]алъул январалда [[Швейцария]]лда хвана Тарковский шамхалазул ахирисев вакил – НухӀбег Тарковский. 1951 соналъул 19 январалда Гъуниб районалъул Сугъралъ росулъ гьавуна Россиялъул БахӀарчи, Дагъистаналъул жамгӀияв хӀаракатчи, космонавт [[МухӀамад ТӀолбоев]].
* [[1954 сон]]алъул 1 январалда гьавуна Дагъистаналъул халкъияв артист, Музыкантазул союзалъул председатель Хан Баширов.
* [[1955 сон]]алъул 26 январалда гьавуна Дагъистаналъул рохьил магӀишаталъул Комитеталъул председатель ГӀалибег ХӀажиев.
* [[1962 сон]]алъул 5 январалда гьавуна Дагъистаналъул Халкъияб Собраниялъул депутат [[МухӀамад Асиятилов]].
* [[1962 сон]]алъул 14 январалда гьавуна гӀелмияв хӀаракатчи, Дагъистаналъул университеталъул ректор МуртазгӀали Рабаданов.
* [[1976 сон]]алъул 10 январалда сардилъ Дагъистаналда 5 баллалде бахараб гучалда ракьбагъарана.
* [[1976 сон]]алъул 14 январалда гьавуна Хунзахъ районалъул бетӀер СагӀид Юсупов.
* [[1990 сон]]алъул январалда ахӀана Дагъистаналъул бусурбабазул тӀоцебесеб съезд. Гьенибго гӀуцӀана бусурбабазул динияб идара (ДУМД) ва вищана муфтий.
* [[1991 сон]]алъул 29 январалда СССРалъул гӀелмияб Академиялъул Президиумалъ хӀукму гьабуна СССРалъул гӀелмияб Академиялъул Дагъистаналъул филиал СССРалъул гӀелмияб Академиялъул Дагъистаналъул гӀелмияб Централде сверизабизе ва гьелъул Президиумалъул председательлъун ХӀажи ХӀамзатов тасдикъ гьавизе.
* [[1992 сон]]алъул 24 январалда Россиялъул хӀукуматалъ къабул гьабуна «Репрессиялде ккарал Дагъистан АССРалъул халкъазул ихтиярал цӀуниялда бан гьаризе кколел цебесеб кӀваралъул тадбирал» абураб хасаб хӀукму.
* [[1996 сон]]алъул 9 январалда радал сагӀат 6-ялде бащдаб хӀалтӀараб заманалда С. Радуевасул ва Х. Исрапиловасул бетӀерлъиялда гъоркь яргъид гӀуцӀараб хъачагъазул къокъа Гъизляр шагьаралде тӀаде кӀанцӀана.
* [[2003 сон]]алъул 22 январалда Москваялда Дагъистаналъул Пачалихъияб Советалъул председатель МухӀамадгӀали МухӀамадовасе кьуна Халкъазда гьоркьосеб Академиялъул «ХӀурматияв академик» абураб цӀар ва диплом.
* [[2007 сон]]алъул 22 январалда Дагъистаналъул хӀукуматалъ, мухӀкан гьабун, къабул гьабуна «ЦӀияб Лак» районалдаса цӀигӀуцӀулеб районалде гочине кколев 10662 чиясдасан гӀуцӀараб сияхӀ (2 982 хъизан).
* ХӀуригат бахъун хадуб Советияб хӀукумат щвана [[Кавказ]]алдеги. 1920 соналъул ноябралда Темир-Хан-Шураб тӀобитӀараб съездалдаса хадуб, ай 1921 соналъул 20 январалда ВЦИКалъул Декреталда рекъон, гӀуцӀана Дагъистаналъул Советияб Социалистияб Республика. СССРалъул заманалда гьеб кколаан РСФСРалъул цо бутӀалъун<ref>[http://gazetalevashi.ru/articles/media/2020/1/17/dagistanalul-tarihalda-yanvar-motsi/ Дагъистаналъул тарихалда январь моцI. 17.01.2020 c.]</ref>.

== ХIужаби ==
{{Навигация
|Тема = Январ
|Викихарбал = Январ
|Викицитата = Январ
|Викикъамус = Январ
|ВикитІехь = Январ
}}
{{хІужаби}}


{{МоцІал}}

[[Категория:Январ| ]]
[[Категория:Григорианияб календарь]]
