{{ГІБ+Россия
|пачалихъ              = Россия
|статус                = Росу
|магІарул мацІалъ цІар = Генуб 
|эбелаб мацІалъ цІар   = 
|сурат                 = Генуб.jpg
 |lat_deg = 42|lat_min = 45|lat_sec = 28
 |lon_deg = 46|lon_min = 50|lon_sec =32
|CoordAddon            = 
|CoordScale            = 
|икълим                = Дагъистан
|икълималъул тайпа     = Жумгьурият
|мухъ                  = Унсоколо мухъ
|мухъ таблицаялда      = Унсоколо мухъ{{!}}Унсоколо
|мухъалъул тайпа       = Муниципалияб мухъ
|жанисеб бикьи         = авалал
|бетІерасул тайпа      = Росдал бегаул
|бетІер                = АлясагІ МухІаммадов
|расмияб мацІ          = [[МагIарул мацI|магIарул]] ва [[ГІурус мацI|гІурус]] мацIал
|халкъалъул къадар          = {{цІикІкІен}} 4 654<ref>[http://www.gks.ru/free_doc/new_site/perepis2010/itogi/tom1/pub-01-11.xls Численность населения России, федеральных округов, субъектов Российской Федерации, городских округов, муниципальных районов, городских и сельских поселений. Итоги Всероссийской переписи населения 2010. Том 1. Численность и размещение населения]</ref>.
|хъвай-хъвагІай гьабураб сон          = 2010
|гъунки                = 840
|площад                = 6.09 <ref>[http://maps.yandex.ru/?text=%D0%A0%D0%BE%D1%81%D1%81%D0%B8%D1%8F%2C%20%D1%80%D0%B5%D1%81%D0%BF%D1%83%D0%B1%D0%BB%D0%B8%D0%BA%D0%B0%20%D0%94%D0%B0%D0%B3%D0%B5%D1%81%D1%82%D0%B0%D0%BD%2C%20%D0%A3%D0%BD%D1%86%D1%83%D0%BA%D1%83%D0%BB%D1%8C%D1%81%D0%BA%D0%B8%D0%B9%20%D1%80%D0%B0%D0%B9%D0%BE%D0%BD%2C%20%D1%81%D0%B5%D0%BB%D0%BE%20%D0%93%D0%B8%D0%BC%D1%80%D1%8B&sll=46.840414%2C42.758928&ll=46.848611%2C42.756461&spn=0.042615%2C0.017172&z=15&l=map&rl=46.83176656%2C42.75938654~0.00214577%2C0.00098032~0.00527859%2C0.00192897~0.00751019%2C0.00161270~-0.00034332%2C-0.00524932~0.00386238%2C-0.00053761~0.00433445%2C-0.00139147~0.00334740%2C-0.00471227~-0.01072884%2C0.00161297~-0.01197338%2C0.00041114~-0.00223160%2C0.00079065~0.00257492%2C0.00265651~-0.00356197%2C0.00072736~-0.00064373%2C0.00107521 Гимры]</ref>
|агломерация           = 
|миллатал              = [[магIарулал]]
|динал                 = [[Ислам]]
|этнохороним           = гéнусев, гéнусей, генáл
|сагІтил рачел         = +4
|DST                   = 
|телефоналъул код      = +7 87257
|почалъул индекс       = 36895І
|цифровой идентификатор = 82253000003
|Commonsалда категория = Gimry
|сайт                   = http://gimry.ucoz.com
|сайталъул мацІ         = ru
|сайталъул мацІ 2       = ar
|сайталъул мацІ 3       = av
}}

'''Гéнуб росу''' ({{lang-ru|''село Гимры''}}) - ккола [[Дагъистан]] жумгьурияталъул [[Унсоколо мухъ]]алъул кІиабилеб кІудияб росу.


== Ракьхъвай ==
Генуб росу буго, [[Гендерил мугӀрул|Гендерил мугӀрузул]] хӀатӀакь, [[АваргІор|АваргӀорул]] рагӀалда. [[Шура|Шура]] ва [[МахӀачхъала]] шагьаралгун гьеб рекІинабун буго [[Гендерил машинабазул тунел]]алъ (гьаб сагІаталда гьеб рахан буго жанир гьарурел ругел ремонтиял хІалтІабазда бан)<ref>[http://gazeta-nv.ru/content/view/3767/210/ Мрак в конце тоннеля] // gazeta-nv.ru</ref>.

== ГІадамазул къадар ==
2002 соналъ тІобитІараб тІолабго Россиялъул халкъазул рикІкІеналда рекъон Генуб росдал гІадамазул къадар бахана 3500 - го чиясде. Киналго гьел ккола магІарулал.

<gallery>
Файл:Село Гимры.JPG|Жакъа Генуб
File:Аул Гимры.jpg|Росдал гІаммаб сурат
File:Village Gimry in Dagestan2.jpg|Росдал аслияб рахъ
</gallery>

{{Унсоколо мухъалъул карта}}

== Тарих ==
ГІемерисел тарихчагІазул рикІкІеналда рекъон, жакъасеб Генуб росу бугеб бакІалда гІадамаз гІумру гьабулеб букІана 400-го соналдаса цебего. Гьедин хъвалеб буго росдал тарихчи МухІамаднаби Ибрагьимовас жиндирго "Генуб. Тарихалъул нугІзал" - абураб тІехьалда<ref>«Гимры. Свидетели истории» Магомеднаби Ахмадович</ref>.

Тарихчи, профессор Расул МухІамадовасул рикІкІеналда рекъон, Генуб росу ккола некІсияб Хумраж абулеб пачалихъалъул тахшагьарлъун. Гьеб рикІкІен мекъи букІин чІезабуна тарихчи [[Тимур Айтберов]]ас. Гьелдаса бахъун Генуб росдал тарих тІалаб гьабун гьелъул цІех-рех гьабичІого тана гІалимзабаз. Гьединлъидал Генуб росдал кьучІаб тарих жакъаги мажгьулго хутІулеб буго.

=== Генуб Кавказалъул рагъулъ ===
{{main|Генуб росу бахъи}}
[[Файл:Sturm_aul_Gimry_1891.jpg|thumb|left|250px|Франц Рубоца бахъараб «Штурм аула Гимры» - абураб сурат (1891)]]
Генуб ккола [[Кавказ]]алдаго ва тӀолабго дунялалдаго жал машгьурлъарал, кІиявго Дагъистаналъул [[Имам ГъазимухӀамад]] ва [[имам Шамиль|Шамиль]], жанир гьарураб ва гІураб росулъун.

1817—1864 с.с. [[Россия]]лъул императорас [[Кавказ]]алъул халкъал мукІур гьарун, гьел Россиялда гъоркь инаризелъиялъул мурадалда гьабураб, кІудияб Кавказалъул рагъул заманаялъ, Генуб росулъ Пачаясул рикІкІен гІемерал рагъухъабазда данде вагъана Дагъистаналъул тІоцевесев имам Генуса ГъазимухІамад. 1832 соналъул 17 октябралъ генерал Розенил бетІерлъиялда гъоркь букІараб рагъулазул къокъаялъ Генуб росу кверде босана, халат бахъараб рагъудаса хадуб. ГІурусазул рикІкІен букІана гьеб рагъулъ 10 азаргоялдаса цІикІкІун.

Гьеб къоялъ букІараб хІалуцараб, захІматаб, чванлъаб рагъудаса хадуб, гІурусал Генуре лъугьана. Гьеб заманаялъ, [[Дагъистан]]алъул имам ГъазимухІамад 15 муридгун цадахъ Гендерил къварилъухъ бугеб рокъор жанир рукІана. Муридзабазда гьоркьов вукІана Дагъистаналъул ва [[Буртиялъ|Чачанистаналъул]] вукІинисев имам Шамилги. РикІкІен цІикІкІарал гІурусазул боялдаса хвасарлъиялде щаклъи ккедал, имам ГъазимухІамадица хиял гьабуна, гІурусазул боялде тІаде кІанцІизе, гьелдалъун гьелги машгъул гьарун, рокъор жанир ругел муридзаби нахъасан къватІире рорчІизе. ХІакъикъаталдаги гьедин ккана, рокъосан къватІиве "Аллагьу Акбар" - инги ахІулаго кІанцІарав ГъазимухІамад тущбабазул хучдузда тІаде ккана ва гьеб бакІалда шагьидлъана. Рокъор жанир рукІарал муридзаби нахъасан лъутун инчІо, "имам хваралъур хвезе хІадур руго" - янги ахІулаго гьез байбихьана тущманасда кьаби щвезабизе. Гьенир гьел киналго шагьидлъана цо имам Шамилги гьесда цадахъ вукІарав гендерил будунги хутІизегІан, гьев кІиявго квачараб хасало заманаялъ ругънада рецІцІулаго рохьосан лъутун Унсоколоре ана.

Гьеб рагъулъ гІурусазул 480 го чиясе зарал ккана ва 41 чи чІвана. ГъазимухІамад чІваялдалъун ва Генуб росу гІурусаз босиялдалъун Кавказалъул рагъул тІоцебесеб бутІа лъугІана.

=== Генуб жакъасеб заманаялъ ===
[[Файл:Бомбежка села Гимры.jpg|left|250px|thumb|2007 соналъ Генуб росдал рохь бомбить гьаби]]
[[1990]] - билеб соналдаса байбихьун жакъа-къоялде щвезегІанги Генуб росулъ рачІун, гІурусаз росу хъирщула. 2007 соналъул 15 декабралъ росулъ лъазабуна КТО (гъачагъазда данде операция) - абун цІарги лъун, росдал сахал гІолохъаби хъирщун гьел чІвазе. Гьеб "операция" гьабиялъе хІужжалъун бачана 15 декабрялъ росулъ, Дагъистаналъул Халкъияб Собраниялъул депутат ГъазимухІамад МухІамадов чІвай<ref>[http://ug.rian.ru/army/20090728/81849711.html Режим СКПО в дагестанском селе Гимры будет снят в начале августа, сообщает МВД]</ref>.

[[2012 сон]]алъул [[10 январь|10 январалъ ]]Генубе бачІана 150 гоялдаса цІикІкІун рагъулаб бакІаб техника. Россиялъул низам цІунулез росу сверун ккуна. Жанире - къватІире гІадамал риччачІо. Къаси сагІат 8 гоялдаса радал сагІат 7-го тІубазегІан рукъалъул рагьдегицин рахъине изну букІинчІо гендерие. Росу чанго батІияб секторалде бикьун, щибаб рокъоре лъугьун рукъзал хъирщана<ref>[http://www.kavkaz-uzel.ru/articles/199041/ В Дагестане жители Унцукульского района заявляют о блокировании силовиками селения Гимры]</ref>.

[[13 январь|13 январалъ]] рузмаралдаса рахъарал гендерил гІолилал рукІана росдал къулгІадухъ хабар - кІалалда. Цересан ине рукІарал низам цІунулез гьезие рагІи балагьана. Ккана дагІба, низам цІунулез гьаваялде кьвагьана цо чанго нухалъ. Гьеб рагІарал росуцоял ва рузман къоялъ росулъе бичи-хисиялъе рачІун рукІарал гьалбал тІаде руссана. ЧІахІиял гІадамаз гІолилал нахъе рачана ва низам цІунулел нахъе ана. Гьелдаса хадуб росулъ кІудияб данделъи гьабуна<ref>[http://gimry.ucoz.com/news/v_gimrakh_sostojalsja_skhod_selchan/2012-01-13-14 В Гимрах состоялся сход сельчан]</ref>, ва росдал жамагІаталъ жидерго вакилзаби ритІана, росдал аххада чадралги чІван ругел низам цІунулезухъе. Вакилзабаз гьезда абуна, метералде росулъа къватІире инчІони Рихьуни ГЭСги рахан, республикаялъулаб нух [[МахӀачхъала]] - Мамрашги рахан жамагІаталъ рази гьечІеблъи загьир гьабизе буго-ян. Нахъисеб къоялъ радал 10-го тІубалелде гьез росу тана.

== МагІишат-яшав ==
* Генуб буго 400 МВт къуваталъул, лъагІалида жаниб 1,28 млрд кВт·ч. кьолеб Рихьуни ГЭС.
* Консервазул завод ООО "Генуб".

== Тарихиял бакІал ==
* Гендерил сангар (Имам ГъазимухІамад шагьидлъараб бакІ)
* Имамзабазул аллея (росдал бакьулъ)
* Накъшубандияб тІарикъаталъул щайих [[Генуса ГІабдуллагь-хІажи|Генуса ГІабдуллагь хІажияс]] бараб бихьиназул хІамам
* Шамилги ГъазимухІамадги цІалараб мадраса
* Гендерил тарихияб музей
* Мадраса
* [[Гендерил машинабазул тунел]]

== Машгьурал росуцоял ==
* [[Имам Шамил]]
* [[Имам ГъазимухӀамад]]
* [[Генуса ГІабдуллагь-хІажи|ГІабдуллагь-хІажияв устар]] - Накъшубандияб тІарикъаталъул щайих
* ГъазимухІамад МухІамадов - Дагъистаналъул ХС депутат
* [[Сулайманов, ГІалил МухІамад|МухІамад Сулайманов]] - [[Имарат Кавказ]]алъул 3-ев амир
* [[ГІабдулаев, ХІажил МухІамад|МухІамад ГІабдулаев]] - [[Имарат Кавказ]]алъул 4-ев амир
* [[ХІажидадаев, Шамилил Ибрагьим|Ибрагьим ХІажидадаев]] - "ЖамагІат ШаригІат" - абураб жигьад гьабулезул гӀуцІцІиялъул амир

== Линкал ==
* [http://www.gimry.ucoz.com Генуб росдал культурияб ва харбазул сайт]

== ХIужаби ==
<references/>

{{Унсоколо мухъалъул росаби}}
{{Дагъистан}}
[[Категория:Дагъистаналъул районал]]
