{{ГlБ
|пачалихъ              = Россия
|статус                = Росу
|маг1арул мац1алъ ц1ар = Генуб 
|эбелаб мац1алъ ц1ар   = 
|падначаленне          = 
|сурат                 = Gimry collage.png
|размер                = 320px
|хъвай-хъваг1ай        = Генуб росдал батІи-батІиял бакІазул сурат
 |lat_deg = 42|lat_min = 45|lat_sec = 28
 |lon_deg = 46|lon_min = 50|lon_sec =32
|CoordAddon            = 
|CoordScale            = 
|Яндекскарта           = 
|пачалихъалъул картаялъул размер    = 300
|икълималъул картаялъул размер   = 300
|мухъалъул картаялъул размер     = 300
|икълим                = Дагъистан
|икълималъул тайпа          = ЖумхІурият
|мухъ                  =  Унсоколо мухъ{{!}}Унсоколо
|мухъ таблицаялда        = 
|мухъалъул тайпа             = Муниципалияб мухъ
|икълималъул карта         = Дагъистан
|мухъалъул карта         = Унсоколо район
|жанисеб бикьи    = 
|бет1ерасул тайпа            = Росдал бегавул
|бет1ер                 = АлясагІ МухІаммадов
|расмияб мац1        = [[МагIарул мацI|МагIарул]] ва [[ГІурус мацI|ГІурус]] мацIал
|халкъалъул къадар          = {{ц1ик1к1ен}} 4 654<ref>[http://www.gks.ru/free_doc/new_site/perepis2010/itogi/tom1/pub-01-11.xls Численность населения России, федеральных округов, субъектов Российской Федерации, городских округов, муниципальных районов, городских и сельских поселений. Итоги Всероссийской переписи населения 2010. Том 1. Численность и размещение населения]</ref>.
|хъвай-хъваг1ай гьабураб сон          = 2010
|гъунки            = 840
|площад            = 6.09 <ref>[http://maps.yandex.ru/?text=%D0%A0%D0%BE%D1%81%D1%81%D0%B8%D1%8F%2C%20%D1%80%D0%B5%D1%81%D0%BF%D1%83%D0%B1%D0%BB%D0%B8%D0%BA%D0%B0%20%D0%94%D0%B0%D0%B3%D0%B5%D1%81%D1%82%D0%B0%D0%BD%2C%20%D0%A3%D0%BD%D1%86%D1%83%D0%BA%D1%83%D0%BB%D1%8C%D1%81%D0%BA%D0%B8%D0%B9%20%D1%80%D0%B0%D0%B9%D0%BE%D0%BD%2C%20%D1%81%D0%B5%D0%BB%D0%BE%20%D0%93%D0%B8%D0%BC%D1%80%D1%8B&sll=46.840414%2C42.758928&ll=46.848611%2C42.756461&spn=0.042615%2C0.017172&z=15&l=map&rl=46.83176656%2C42.75938654~0.00214577%2C0.00098032~0.00527859%2C0.00192897~0.00751019%2C0.00161270~-0.00034332%2C-0.00524932~0.00386238%2C-0.00053761~0.00433445%2C-0.00139147~0.00334740%2C-0.00471227~-0.01072884%2C0.00161297~-0.01197338%2C0.00041114~-0.00223160%2C0.00079065~0.00257492%2C0.00265651~-0.00356197%2C0.00072736~-0.00064373%2C0.00107521 Гимры]</ref>
|агломерация           = 
|миллатал     =  магІарулал
|дин      =  Ислам
|этнохороним             = генусев, генусей, генал
|саг1тил рачел           = +4
|DST                   = 
|телефоналъул код        = +7 87257
|почалъул индекс        = 368951
|цифровой идентификатор = 
|категория Commons алда   = Gimry
|сайт                  = http://gimry.ucoz.com
|сайталъул мац1           = ru
|сайталъул мац1 2          = ar
|сайталъул мац1 3          = av
}}

'''Генуб росу''' ({{lang-ru|''село Гимры''}}), ккола [[Дагъистан]] пачалихъалъул [[Унсоколо район]]алъул росу.


== Ракьхъвай ==
Генуб росу буго, '''Гендерил мугӀрузул''' хӀатӀакь, Авар гӀорул рагӀалда. [[Шурагьиб|Шура]] ва [[МахӀачхъала]] шагьаралгун гьеб рекІинабун буго [[Гендерил машинабазул тунел]]алъ (гьаб сагІаталда гьеб рахан буго жанир гьарурел ругел ремонтиял хІалтІабазда бан)<ref>[http://gazeta-nv.ru/content/view/3767/210/ Мрак в конце тоннеля] // gazeta-nv.ru</ref>.

== ГІадамазул къадар ==

2002 соналъ тІобитІараб тІолабго Россиялъул халкъазул рикІкІеналда рекъон Генуб росдал гІадамазул къадар бахана 3500 - го чиясде. Киналго гьел ккола магІарулал.

<gallery>
Файл:Село Гимры.JPG|Жакъа Генуб
File:Village Gimry in Dagestan.jpg|Росдал басрияб рахъ
File:Village Gimry in Dagestan1.jpg|Жанубияб рахъ
File:Village Gimry in Dagestan2.jpg|Росдал аслияб рахъ
</gallery>

== Тарих ==
ГІемерисел тарихчагІазул рикІкІеналда рекъон, жакъасеб Генуб росу бугеб бакІалда гІадамаз гІумру гьабулеб букІана 400-го соналдаса цебего. Гьедин хъвалеб буго росдал тарихчи МухІамаднаби Ибрагьимовас жиндирго "Генуб. Тарихалъул нугІзал" - абураб тІехьалда<ref>«Гимры. Свидетели истории» Магомеднаби Ахмадович</ref>.

Тарихчи, профессор Расул МухІамадовасул рикІкІеналда рекъон, Генуб росу ккола некІсияб Хумраж абулеб пачалихъалъул тахшагьарлъун. Гьеб рикІкІен мекъи букІин чІезабуна тарихчи Тимур Айтберовас. Гьелдаса бахъун Генуб росдал тарих тІалаб гьабун гьелъул цІех-рех гьабичІого тана гІалимзабаз. Гьединлъидал Генуб росдал кьучІаб тарих жакъаги мажгьулго хутІулеб буго.

=== Генуб Кавказалъул рагъулъ ===
[[Файл:Sturm_aul_Gimry_1891.jpg|thumb|left|250px|Франц Рубоца бахъараб «Штурм аула Гимры» - абураб сурат (1891)]]
Генуб ккола Кавказалдаго ва т1олабго дунялалдаго жал машгьурлъарал, кІиявго Дагъистаналъул [[Имам ГъазимухӀамад]] ва [[имам Шамиль|Шамиль]], жанир гьарураб ва гІураб росулъун.

1817—1864 с.с. [[Россия]]лъул императорас [[Кавказ]]алъул халкъал мукІур гьарун, гьел Россиялда гъоркь инаризелъиялъул мурадалда гьабураб, кІудияб Кавказалъул рагъул заманаялъ, Генуб росулъ Пачаясул рикІкІен гІемерал рагъухъабазда данде вагъана Дагъистаналъул тІоцевесев имам Генуса ГъазимухІамад. 1832 соналъул 17 октябралъ генерал Розенил бетІерлъиялда гъоркь букІараб рагъулазул къокъаялъ Генуб росу кверде босана, халат бахъараб рагъудаса хадуб. ГІурусазул рикІкІен букІана гьеб рагъулъ 10 азаргоялдаса цІикІкІун.

Гьеб къоялъ букІараб хІалуцараб, захІматаб, чванлъаб рагъудаса хадуб, гІурусал Генуре лъугьана. Гьеб заманаялъ, [[Дагъистан]]алъул имам ГъазимухІамад 15 муридгун цадахъ Гендерил къварилъухъ бугеб рокъор жанир рукІана. Муридзабазда гьоркьов вукІана Дагъистаналъул ва [[Буртиялъ жумхӀурият|Чачанистаналъул]] вукІинисев имам Шамилги. РикІкІен цІикІкІарал гІурусазул боялдаса хвасарлъиялде щаклъи ккедал, имам ГъазимухІамадица хиял гьабуна, гІурусазул боялде тІаде кІанцІизе, гьелдалъун гьелги машгъул гьарун, рокъор жанир ругел муридзаби нахъасан къватІире рорчІизе. ХІакъикъаталдаги гьедин ккана, рокъосан къватІиве "Аллагьу Акбар" - инги ахІулаго кІанцІарав ГъазимухІамад тущбабазул хучдузда тІаде ккана ва гьеб бакІалда шагьидлъана. Рокъор жанир рукІарал муридзаби нахъасан лъутун инчІо, "имам хваралъур хвезе хІадур руго" - янги ахІулаго гьез байбихьана тущманасда кьаби щвезабизе. Гьенир гьел киналго шагьидлъана цо имам Шамилги гьесда цадахъ вукІарав гендерил будунги хутІизегІан, гьев кІиявго квачараб хасало заманаялъ ругънада рецІцІулаго рохьосан лъутун Унсоколоре ана.

Гьеб рагъулъ гІурусазул 480 го чиясе зарал ккана ва 41 чи чІвана. ГъазимухІамад чІваялдалъун ва Генуб росу гІурусаз босиялдалъун Кавказалъул рагъул тІоцебесеб бутІа лъугІана.

=== Генуб жакъасеб заманаялъ ===
[[Файл:Бомбежка села Гимры.jpg|left|250px|thumb|2007 соналъ Генуб росдал рохь бомбить гьаби]]
1990 - билеб соналдаса байбихьун жакъа-къоялде щвезегІанги Генуб росулъ рачІун, гІурусаз росу хъирщула. 2007 соналъул 15 декабралъ росулъ лъазабуна КТО (гъачагъазда данде операция) - абун цІарги лъун, росдал сахал гІолохъаби хъирщун гьел чІвазе. Гьеб "операция" гьабиялъе хІужжалъун бачана 15 декабрялъ росулъ, Дагъистаналъул Халкъияб Собраниялъул депутат ГъазимухІамад МухІамадов чІвай<ref>[http://ug.rian.ru/army/20090728/81849711.html Режим СКПО в дагестанском селе Гимры будет снят в начале августа, сообщает МВД]</ref>.

2012 соналъул 10 январалъ Генубе бачІана 150 гоялдаса цІикІкІун рагъулаб бакІаб техника. Россиялъул низам цІунулез росу сверун ккуна. Жанире - къватІире гІадамал риччачІо. Къаси сагІат 8 гоялдаса радал сагІат 7-го тІубазегІан рукъалъул рагьдегицин рахъине изну букІинчІо гендерие. Росу чанго батІияб секторалде бикьун, щибаб рокъоре лъугьун рукъзал хъирщана<ref>[http://www.kavkaz-uzel.ru/articles/199041/ В Дагестане жители Унцукульского района заявляют о блокировании силовиками селения Гимры]</ref>.

13 январалъ рузмаралдаса рахъарал гендерил гІолилал рукІана росдал къулгІадухъ хабар - кІалалда. Цересан ине рукІарал низам цІунулез гьезие рагІи балагьана. Ккана дагІба, низам цІунулез гьаваялде кьвагьана цо чанго нухалъ. Гьеб рагІарал росуцоял ва рузман къоялъ росулъе бичи-хисиялъе рачІун рукІарал гьалбал тІаде руссана. ЧІахІиял гІадамаз гІолилал нахъе рачана ва низам цІунулел нахъе ана. Гьелдаса хадуб росулъ кІудияб данделъи гьабуна<ref>[http://gimry.ucoz.com/news/v_gimrakh_sostojalsja_skhod_selchan/2012-01-13-14 В Гимрах состоялся сход сельчан]</ref>, ва росдал жамагІаталъ жидерго вакилзаби ритІана, росдал аххада чадралги чІван ругел низам цІунулезухъе. Вакилзабаз гьезда абуна, метералде росулъа къватІире инчІони Рихьуни ГЭСги рахан, республикаялъулаб нух [[МахӀачхъала]] - Мамрашги рахан жамагІаталъ рази гьечІеблъи загьир гьабизе буго-ян. Нахъисеб къоялъ радал 10-го тІубалелде гьез росу тана.

== МагІишат-яшав ==
* Генуб буго 400 МВт къуваталъул, лъагІалида жаниб 1,28 млрд кВт·ч. кьолеб Рихьуни ГЭС.
* Консервазул завод ООО "Генуб".

== Тарихиял бакІал ==
* Гендерил сангар (Имам ГъазимухІамад шагьидлъараб бакІ)
* Имамзабазул аллея (росдал бакьулъ)
* Накъшубандияб тІарикъаталъул щайих [[Генуса ГІабдуллагь-хІажияв|Генуса ГІабдуллагь хІажияс]] бараб бихьиназул хІамам
* Шамилги ГъазимухІамадги цІалараб мадраса
* Гендерил тарихияб музей
* Мадраса
* [[Гендерил машинабазул тунел]]

== Машгьурал росуцоял ==
* [[Имам Шамил]]
* [[Имам ГъазимухІамад]]
* ГъазимухІамад МухІамадов - Дагъистаналъул ХС депутат
* МухІамад Сулайманов - "Гендерил ЖамагІат" - абураб жигьад гьабулезул гІуцІцІиялъул амир
* Ибрагьим ХІажидадаев - "ЖамагІат ШаригІат" - абураб жигьад гьабулезул г1уцІцІиялъул амир

== Линкал ==
* [http://www.gimry.ucoz.com Генуб росдал культурияб ва харбазул сайт]

== ХIужаби ==
<references/>

[[Категория:Дагъистаналъул районал]]
