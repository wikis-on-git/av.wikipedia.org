{{Росу
| Росу = Генуб
| map = Village Gimry in Dagestan2.jpg
| map name = 
| Х1укумат = [[Файл:Flag of Russia.svg|20px]] [[Россиялъул Федерация|Россия]]
| Жумх1урият = [[Файл:Flag of Dagestan Republic.png|20px]] [[Дагъистан]]
| Мухъ = [[Файл:Герб Унцукульского района-Дагестан.png|20px]] [[Унсоколо район|Унсоколо]]
| Росдал бет1ер = Алясаг1 Мух1амадов
| гIадамазул къадар = 3 500
| Телефоналъул код = +7 87257
| Саг1тил рачел = MSK (UTC+4)
| ОКАТО код = 82 253 820 001
| location map =
}}

'''Генуб росу''' ({{мацӀ+ru|''село Гимры''}}), ккола [[Дагъистан]] пачалихъалъул [[Унсоколо район]]алъул росу.


== Ракьхъвай ==
Генуб росу буго, '''Гендерил мугӀрузул''' хӀатӀакь, Авар гӀорул рагӀалда. [[Шурагьиб|Шура]] ва [[МахӀачхъала]] шагьаралгун гьеб рек1инабун буго Гендерил машинабазул туннелалъ (гьаб саг1аталда гьеб рахан буго жанир гьарурел ругел ремонтиял х1алт1абазда бан)<ref>[http://gazeta-nv.ru/content/view/3767/210/ Мрак в конце тоннеля] // gazeta-nv.ru</ref>.

== Г1адамазул къадар ==

2002 соналъ т1обит1араб т1олабго Россия х1укуматалъул халкъазул рик1к1еналда рекъон Генуб росдал г1адамазул къадар бахана 3500 - го чиясде. Киналго гьел ккола маг1арулал.

<gallery>
Файл:Село Гимры.JPG|Жакъа Генуб
File:Village Gimry in Dagestan.jpg|Росдал басрияб рахъ
File:Village Gimry in Dagestan1.jpg|Жанубияб рахъ
File:Village Gimry in Dagestan2.jpg|Росдал аслияб рахъ
</gallery>

== Тарих ==
Г1емерисел тарихчаг1азул рик1к1еналда рекъон, жакъасеб Генуб росу бугеб бак1алда г1адамаз г1умру гьабулеб бук1ана 400 го соналдаса цебего. Гьедин хъвалеб буго росдал тарихчи Мух1амаднаби Ибрагьимовас жиндирго "Генуб. Тарихалъул нуг1зал" - абураб т1ехьалда<ref>«Гимры. Свидетели истории» Магомеднаби Ахмадович</ref>.

Тарихчи, профессор Расул Мух1амадовасул рик1к1еналда рекъон, Генуб росу ккола нек1сияб Хумраж абулеб пачалихъалъул тахшагьарлъун. Гьеб рик1к1ен мекъи бук1ин ч1езабуна тарихчи Тимур Айтберовас. Гьелдаса бахъун Генуб росдал тарих т1алаб гьабун гьелъул ц1ех-рех гьабич1ого тана г1алимзабаз. Гьединлъидал Генуб росдал кьуч1аб тарих жакъаги мажгьулго хут1улеб буго.

=== Генуб Кавказалъул рагъулъ ===
[[Файл:Sturm_aul_Gimry_1891.jpg|thumb|left|250px|Франц Рубоца бахъараб «Штурм аула Гимры» - абураб сурат (1891)]]
Генуб ккола Кавказалдаго ва т1олабго дунялалдаго жал машгьурлъарал, к1иявго Дагъистаналъул [[Имам ГъазимухӀамад]] ва [[имам Шамиль|Шамиль]], жанир гьарураб ва г1ураб росулъун.

1817—1864 с.с. [[Россия]]лъул императорас [[Кавказ]]алъул халкъал мук1ур гьарун, гьел Россиялда гъоркь инаризелъиялъул мурадалда гьабураб, к1удияб Кавказалъул рагъул заманаялъ, Генуб росулъ Пачаясул рик1к1ен г1емерал рагъухъабазда данде вагъана Дагъистаналъул т1оцевесев имам Генуса Гъазимух1амад. 1832 соналъул 17 октябралъ генерал Розенил бет1ерлъиялда гъоркь бук1араб рагъулазул къокъаялъ Генуб росу кверде босана, халат бахъараб рагъудаса хадуб. Г1урусазул рик1к1ен бук1ана гьеб рагъулъ 10 азаргоялдаса ц1ик1к1ун.

Гьеб къоялъ бук1араб х1алуцараб, зах1матаб, чванлъаб рагъудаса хадуб, г1урусал Генуре лъугьана. Гьеб заманаялъ, [[Дагъистан]]алъул имам Гъазимух1амад 15 муридгун цадахъ Гендерил къварилъухъ бугеб рокъор жанир рук1ана. Муридзабазда гьоркьов вук1ана Дагъистаналъул ва [[Буртиялъ жумхӀурият|Чачанистаналъул]] вук1инисев имам Шамилги. Рик1к1ен ц1ик1к1арал г1урусазул боялдаса хвасарлъиялде щаклъи ккедал, имам Гъазимух1амадица хиял гьабуна, г1урусазул боялде т1аде к1анц1изе, гьелдалъун гьелги машгъул гьабун, рокъор жанир ругел муридзаби нахъасан къват1ире рорч1изе. Х1акъикъаталдаги гьедин ккана, рокъосан къват1иве "Аллагьу Акбар" - инги ах1улаго к1анц1арав Гъазимух1амад тущбабазул хучдузда т1аде ккана ва гьеб бак1алда шагьидлъана. Рокъор жанир рук1арал муридзаби нахъасан лъутун инч1о, "имам хваралъур хвезе х1адур руго" - янги ах1улаго гьез байбихьана тущманасда кьаби щвезабизе. Гьенир гьел киналго шагьидлъана цо имам Шамилги гьесда цадахъ вук1арав будунги хут1изег1ан, гьев к1иявго квачараб хасало заманаялъ ругънада рец1ц1улаго рохьосан лъутун Унсоколоре ана.

Гьеб рагъулъ г1урусазул 480 го чиясе зарал ккана ва 41 чи ч1вана. Гъазимух1амад ч1ваялдалъун ва Генуб росу г1урусаз босиялдалъун Кавказалъул рагъул т1оцебесеб этап лъуг1ана.

=== Генуб жакъасеб заманаялъ ===
[[Файл:Бомбежка села Гимры.jpg|left|250px|thumb|2007 соналъ Генуб росдал рохь бомбить гьаби]]
1990 - билеб соналдаса байбихьун жакъа-къоялде щвезег1анги Генуб росулъ рач1ун, г1урусаз росу хъирщула. 2007 соналъул 15 декабралъ росулъ лъазабуна КТО (гъачагъазда данде операция) - абун ц1арги лъун, росдал сахал г1олохъаби хъирщун гьел ч1вазе. Гьеб "операция" гьабиялъе х1ужжалъун бачана 15 декабрялъ росулъ, Дагъистаналъул Халкъияб Собраниялъул депутат Гъазимух1амад Мух1амадов ч1вай<ref>[http://ug.rian.ru/army/20090728/81849711.html Режим СКПО в дагестанском селе Гимры будет снят в начале августа, сообщает МВД]</ref>.

2012 соналъул 10 январалъ Генубе бач1ана 150 гоялдаса ц1ик1к1ун рагъулаб бак1аб техника. Россиялъул низам ц1унулез росу сверун ккуна. Жанире - къват1ире г1адамал риччач1о. Къаси саг1ат 8 гоялдаса радал саг1ат 7 го т1убазег1ан рукъалъул рагьдегицин рахъине изну бук1инч1о гендерие. Росу чанго бат1ияб секторалде бикьун, щибаб рокъоре лъугьун рукъзал хъирщана<ref>[http://www.kavkaz-uzel.ru/articles/199041/ В Дагестане жители Унцукульского района заявляют о блокировании силовиками селения Гимры]</ref>.

13 январалъ рузмаралдаса рахъарал гендерил г1олилал рук1ана росдал къулг1адухъ хабар - к1алалда. Цересан ине рук1арал низам ц1унулез гьезие раг1и балагьана. Ккана даг1ба, низам ц1унулез гьаваялде кьвагьана цо чанго нухалъ. Гьеб раг1арал росуцоял ва рузман къоялъ росулъе бичи-хисиялъе рач1ун рук1арал гьалбал т1аде руссана. Ч1ах1иял г1адамаз г1олилал нахъе рачана ва низам ц1унулел нахъе ана. Гьелдаса хадуб росулъ к1удияб собрание гьабуна<ref>[http://gimry.ucoz.com/news/v_gimrakh_sostojalsja_skhod_selchan/2012-01-13-14 В Гимрах состоялся сход сельчан]</ref>, ва росдал жамаг1аталъ жидерго вакилзаби рит1ана, росдал аххада палаткабиги ч1ван ругел низам ц1унулезухъе. Вакилзабаз гьезда абуна, метералде росулъа къват1ире инч1они Рихьуни ГЭСги рахан, республикаялъулаб нух [[МахӀачхъала]] - Мамрашги рахан жамаг1аталъ рази гьеч1еблъи загьир гьабизе буго-ян. Нахъисеб къоялъ радал 10 го т1убалалде гьез росу тана.

== Маг1ишат-яшав ==
* Генуб буго 400 МВт къуваталъул, лъаг1алида жаниб 1,28 млрд кВт·ч. кьолеб Рихьуни ГЭС.
* Консервазул завод ООО "Генуб".

== Тарихиял бак1ал ==
* Гендерил сангар (Имам Гъазимух1амад шагьидлъараб бак1)
* Имамзабазул аллея (росдал бакьулъ)
* Накъшубандияб т1арикъаталъул щайих Генуса Г1абдуллагь х1ажияс бараб бихьиназул х1амам
* Шамилги Гъазимух1амадги ц1алараб мадраса
* Гендерил тарихияб музей
* Мадраса
* Гендерил машинабазул тонел

== Машгьурал росуцоял ==
* Имам Шамил
* Имам Гъазимух1амад
* Гъазимух1амад Мух1амадов - Дагъистаналъул ХС депутат
* Мух1амад Сулайманов - "Гендерил Жамаг1ат" - абураб джигьад гьабулезул г1уц1ц1иялъул амир
* Ибрагьим Х1ажидадаев - "Жамаг1ат Шариг1ат" - абураб джигьад гьабулезул г1уц1ц1иялъул амир

== Линкал ==
* [http://www.gimry.ucoz.com Генуб росдал культурияб ва харбазул сайт]

== ХIужаби ==
<references/>

[[Категория:Дагъистаналъул районал]]

[[ar:غيمري]]
[[az:Gimri]]
[[be:Гiмры]]
[[en:Gimry]]
[[ka:გიმრი]]
[[ru:Гимры]]
[[tr:Gimri]]
