'''Сурату НахIли''' (гIараб мацIалда '''سورة النحل''')

[[Макка]]ялда рещтIине гьабураб жинда жаниб  нусиялда къоло микьго [[аят]] бугеб.

Гьаб сураталда жанибги аслияб бакI кколеб буго [[Аллагь]] вукIин чIезе гьабулел далилал рициналъ, гьев жиндие гIибадат гьабизе хIакъав БетIергьан вукIинги чIезе гьабулеб буго. Аварагзаби ритIи, ахират букIин, хIисаб-мизан, алжан-жужахI букIинги баян гьабулеб буго.

Аллагьасул  хIалкIолъиялда тIоритIел гьабулел далилал рачун зобал-ракьал, гIорал, мугIрул, ралъадазул бицун буго. Зодисан рещтIунеб цIадалъул, ракьалдасан бижулеб хур-хералъул бицун буго. Зодир хьвадулел цIвабзазул, ралъдада хьвадулел гумузул бицун буго: гьел киналго далилалги  руго инсанасул хIавасаздалъун (жо лъалел лугби: бер, гIин) жал лъалел ва жиделъ пикру гьабун  гьезул БетIергьан вукIиналда тIоритIел гьабулел.

Аллагьасул свалат салам лъеяв аварагасда вахIю рещтIине байбихьараб мехалъ маккаялъул мушриказ гьев махсароде гьавиялъул бицен гьабун буго. Къиямасеб къоялде инкар кквеялъул, гIазаб хех бачун вачIа абун аварагасда тIад релъанхъиялъулги бицун буго. Аллагьасда ва гьесул кIудиял ва гIемерал нигIматазда инкар ккурал гIадамазул ахир кин кколеб бицун, гьедин инкар кколел чагIазе хIинкъи кьолеб буго. сураталъул ахиралдаги Аллагьасул свалат салам лъеяв аварагасда амру гьабулеб буго Аллагьасул диналде халкъ ахIе абун берцинаб хабаралдалъун ва хIикматалдалъун: гIелмиял далилал рачун ва мисалал рачун.

Аллагьасде халкъ ахIулаго щвараб къварилъиялде сабру гьаби ва гIадамаздаса тIаса лъугьун, гьезда гурхIел гьабе абунги амру гьабулеб буго хирияв аварагасда. Сураталда цIар тун буго «Найялъул сурат» абун, гьаб сураталда жаниб гьеб гIажаибаб рухIчIаго-лъиялъул бицен гьабулеб букIиналъ. Аллагьасул хIалкIолъиялда, гьесул гIелму къудраталда тIоритIел гьабулел гIемерал хIикматал руго гьеб гьитIинаб наялъул хьвадиялде балагьарав чиясе. <ref>http://guraba.net/images/stories/Sura%20Al%20nahl.doc</ref>

==  Примечания  == 
<references/>  
 
[[Категория:Сураби]] 

[[ace:Surat An-Nahl]]
[[ar:سورة النحل]]
[[az:Nəhl surəsi]]
[[en:An-Nahl]]
[[fa:نحل]]
[[hi:अन-नह्ल]]
[[id:Surah An-Nahl]]
[[ja:蜜蜂 (クルアーン)]]
[[jv:Surat An Nahl]]
[[ku:Nahl]]
[[ml:നഹ്ൽ]]
[[ms:Surah An-Nahl]]
[[mzn:نحل]]
[[nl:Soera De Bijen]]
[[pl:An-Nahl]]
[[ps:سورة النحل]]
[[pt:An-Nahl]]
[[ru:Сура Ан-Нахль]]
[[sl:Čebela (sura)]]
[[sv:An-Nahl]]
[[ur:النحل]]
