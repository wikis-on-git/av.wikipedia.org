{{Инсанасул магІлумат
 |цІар                               = Абу-ГӀумар Саситлинский
 |аслияб цІар                        = СайгидахӀмадил Исраил АхӀмаднабиев
 |сурат                              = Абу Умар Саситлинский (Исраил Ахмеднабиев).JPG
 |ширина                             = 320px
 |сураталда гъоркь хъвай-хъвагІай    = 
 |гьавураб мехъалъ букІараб цІар     = 
 |хъулухъ                            = [[Ислам]]алъул [[дагІватчи]], жамгӀияв цевехъан
 |гьавураб заман                     = 1980 соналъул<br/>13 сентябр
 |гьавураб бакІ                      = [[ЦӀияб-Сасикь]] росу<br/>{{ГьавурабБакІ|Дагъистан}},<br/>[[РСФСР]], [[СССР]]
 |ватІанчилъи                        = {{байрахъ|Россия}}
 |эмен                               = СайгидахӀмад АхӀмаднабиев
 |эбел                               = Зарбат Денгаева 
 |лъади                              = 4
 |лъимал                             = 12 вас,<br/>3 яс
 |шапакъатал ва премиял              = 
 |сайт                               = 
 |викигъамас                         = 
}}
'''СайгидахӀмадил Исраил АхӀмаднабиев''' (''Абу-ГӀумар Саситлинский''), ([[13 сентябр]] [[1980]], [[ЦӀияб-Сасикь]], [[Дагъистан]], [[РСФСР]], [[СССР]]) — вуго [[ислам]]алъул [[дагӀватчи]] ва жамгӀияв цевехъан.

Специализация: шаргӀияв диванчи<ref name=autogenerated1>{{cite web|url=http://chernovik.net/content/monotheos/islam-eto-ne-pohorony-i-nashidy|title=Ислам - это не только похороны и нашиды}}</ref>.

== Хъизан ==
Гьесул эмен вуго [[СайгидахӀмад АхӀмаднабиев]] — [[магӀарулал|магӀарул]] шагӀир, бизнесмен, 9 соналъ [[ЦӀияб-Сасикь]] росдал администрациялъул бетӀерлъун вукӀана. Эбел - Зарбат Денгаева. Исраилил руго 6 вацги ва 1 яц. Гьесул йиго 4 чӀужу ва гьабсагӀаталъ 15 лъимер буго гьесул: 12 вас ва 3 яс.

== ЦӀали ==
Росулъ бугеб гьоркьохъеб школа лъугӀизабун хадув Исраил гьенибго бугеб мадрасаялда цӀализе рекӀана. Лъабго соналдасан, [[2000]]-леб соналъ гьев ана гӀелму лъазабизе [[Шам]]алда ([[Сирия]]лда) ва гьенив [[Димишкъ]] шагьаралъул «Абу Нур» исламияб жамигӀалъул [[гӀараб мацӀ]] малъулеб бутӀаялде цӀализе лъугьана. Гьебги лъугӀинабун [[2001]] с. гьев  [[Димишкъ]]алда бугеб [[Аль-Азгьар жамигӀ]]алъул «ФатхӀуль-Ислами» филиалада шаргӀияб факултеталда цӀалана. Гьенибго бакалавриаталъул, магистратураялъул ва аспирантураялъул цӀалул программаби лъугӀине гьаруна.

== ЖамгӀияб хӀалтӀи-пиша ==
[[2009]] соналъул [[13 ноябр]]алъ гьес интервью кьуна «Черновик» газеталъе ва гьениб лъазабуна [[ЦӀияб-Сасикь]] [[росу]]лъ xӀафизазул мадраса рагьизе<ref name=autogenerated1 />
Лъабго соналдасан, [[2012]] соналъул [[20 октябр]]алъ, гьесул хӀаракаталдалъун рагьана гьеб центр, хӀафизазул мадрасаги ятимазул центрги жинда гъорлъ бачунеб.

[[Файл:Абу Умар Саситлинский в Сирии.jpg|мини|Абу-ГӀумар (Исраил) [[Сирия]]лда. 2013 сон.]]

[[2013]] соналъ Абу-ГӀумар [[Сирия]]лда ругел бусурбабазе кумек гьабизе [[гӀарац]]ги бакӀарун ана гьенив ва бикьана гьеб квен-тӀехалдалъун, парталалдалъун ва цоги-цоги рагъалъ кӀвекӀарал пакъирзабазе къваригӀараб жоялдалъун.<ref>{{cite web|url=http://www.youtube.com/watch?v=kUmlEP6PqVs&spfreload=10|title=Благотворительная помощь беженцам Сирии,Абу Умар, вторая поездка}}</ref>
Гьелъие ва цоги хӀажатаб бакӀалде гӀарац бакӀарулеб букӀана [[Дагъистан]]алда Абу-ГӀумарица гӀуцӀараб ва жив гьелъул бетӀерлъун вугев кумекгьабиялъул «Ансар» фондалъ.

[[2014]] соналъул [[апрел]]алъ «Ансар» фондалъул хӀалтӀухъаби ва америкаялдасан дагӀватчи [[Халид Ясин]] ана [[Сомалиленд]]алда анкь бахъизе, гьезда гьоркьо Абу-ГӀумарги.

[[2013]] соналъул [[сентябр]]алда [[Туркия]]лда гьес гӀуцӀана исламияб центр «Мугьажирал»<ref>http://www.youtube.com/watch?v=GH6kkUUjUeY/ Абу Умар и Халид Ясин в Стамбуле. 21.09.2013 г.</ref>}}.

[[2014]] соналъул [[4 феврал]]алъ "Кавказпресс" сайталъ информация кьуна Исраил АхӀмаднабиевасда тӀад  «ЖахӀда, тушманлъи, кьал багъаризаби ва инсанасул къадру гӀодогӀан гьаби» 282.2 макъалаялда рекъон уголовнияб хӀалтӀи рагьун бугин. Гьелъие сабаблъун ккана гьес цо вагӀзаялда гӀалавитазул рикьалоялъе лъикӀаб гуреб къимат кьей.

[[2014]] соналъул [[27 ноябр]]алъ [[Истамбул]]алъул полициялъул бутӀаялда визаялъул хъвай-хъвагӀай гьабизе араб мехалъ Абу-ГӀумар ккуна ва жанив тӀамуна<ref>{{cite web|url=http://kavpolit.com/articles/dagestanskij_propovednik_abu_umar_sasitlinskij_zad-11698/|title=Дагестанский проповедник Абу Умар Саситлинский задержан в Турции}}</ref>

[[19 декабр]]алъ гьес жиндирго [[ВКонтакте]] сайталда бугеб гьумералда хъвана:
{{цитата байбихьи}}Ракъун чӀейги лъазабун, ахӀи-хӀурги гьабураб мехалъ, бащадал жанир тӀамурал къватӀир реччана. Нижеца абула букӀана ниж гьанир ккун чӀезариялъул гӀила бице-ян, амма тӀубарал моцӀазги гӀадамазе гьеб лъалеб гьечӀо. Туснахъалъул бетӀерлъун йиго чӀужу-гӀадан. Нежехъеги ячӀун сородилаго бичӀизабуна ниж гьанир ккеялъул гӀайибал жал гьечӀин, "система" бугин. Ниж мекъса, зулмуги гьабун гьанир ккун букӀинги доз жедецаго абула буго. Гьанже сабруги гьабун ругоха. Аллагьасда гьарулеб буго диеги цогидал жанир тӀамурал бусурбазеги эркенлъи кье-ян.{{oq|ru|После трех дневной голодовки и бунта в тюрьме, половину заключеных тюрьмы освободили. Мы выдвинули наши требования начальству тюрьмы. Из основных требований: Объяснить нам, причину задержания... ...Начальник тюрьмы женщина, этим многое сказано. Нормально переговорить боится, пришла к нам в комнату и видно голос дрожит от страха. Потом приходят за нее другие успокаивать и ложные обещания давать. Мол, признаем, что несправедливо и зульм, но это система виновата говорят, а не мы. Аллах им судья, тагут и в Африке тагут. Адвокаты тоже, профи по обещаниям, но не по делу. Они говорят, мол система рулетки работает, кому как повезет. Ждем дальше, проявляем терпение и просим Аллаха, скорейшего освобождения мне и всем пленным мусульманам.}}
{{цитатаялъул ахир|источник=<small>Абу-ГӀумар. [[19 декабр]] [[2014]]. [[Туркия]]</small><ref>https://vk.com/abuumar_sasitlinski Запись от 19 декабря 2014 года. ВКонтакте</ref>}}

== ХӀужаби ==
{{references}}

== Линкал ==
* [https://vk.com/abuumar_sasitlinski Страница Исраила Ахмеднабиева в ВКонтакте]
* [https://www.facebook.com/AbuUmarSasitlinskiy?fref=ts Страница Исраила Ахмеднабиева в Facebook]

[[Категория:Исламалъул дагIватчагӀи]]
