{{Infobox Political post
|post            = Премьер-министер 
|body            = Гуржистан
|insignia        = Greater coat of arms of Georgia.svg
|insigniasize    = 125px
|insigniacaption = [[Coat of arms of Georgia (country)|Гуржистаналъул гьерб]]
|image           = Irakli_Garibashvili_2013._2_(cropped).jpg
|imagesize       = 
|incumbent       = [[ГьерекІли Гарибашвили]]
|incumbentsince  = 2021 соналъул 22 фебруар
|department      = [[Гуржистаналъул хІукумат|Гуржистаналъул хІукуматалъул администрация]]
|style           = [[His Excellency]] (diplomatic)
|status          = [[ХІукуматалъул бетІер]]
|member_of       = [[Гуржистаналъул хІукумат|Кабинет]]<br/>[[National Security Council (Georgia)|National Security Council]]
| abbreviation = ПМ, Премьер
|seat            = ХІукуматалъул диванхана (канцелярия)
|nominator       = [[Гуржистаналъул парламент|Парламент]]
|appointer       = [[Гуржистаналъул президент|Президент]]<br>(Президентас тІамула парламенталъ тасдикъ гьавурав премьер-министер)
|termlength      = Ункъго сон, хъулухъ халат бахъинабизе бегьула
|constituting_instrument= [[Гуржистаналъул конституция]]
|inaugural       = [[Ной Рамишвили]] ([[Гуржи демократияб республика]])
|formation= {{start date and age|1918|05|26|df=yes}}
|deputy = Премьер-министерасул тІоцевесев хисунчи
|salary          = 13,000 [[Гуржи лари|GEL]] моцІалъе<ref>https://www.transparency.ge/sites/default/files/labor-remuneration.pdf</ref>
|website         = http://gov.ge/index.php?lang_id=ENG}}

'''Гуржистаналъул премьер-министр''' ({{lang-ka|საქართველოს პრემიერ-მინისტრი|tr}}) — [[Гуржистаналъул хІукумат|Гуржистаналъул хІукуматалъулги]] тІураязул хІакимлъиялулги (идараялъул) бетІер.

[[Гуржистан|Гуржистаналда]] [[Гуржистаналъул президент|президент]] ккола пачалихъалул церемониалияв бетІерлъун ва аслияб къагІидаялъ вукІуна номиналияв нухмалъулев хІисабалда. ТІураязул хІакимлъи буго хІукуматалъухъ. Премьер-министерас гІуцІула, нухда бачуна ва контролхинарула хІукуматалъул функциял. Гьес гьединго гъулбасуна ихтияразулал актал. Гьес хІалтІуде тІамула ва хІалтІудаса рахъула миснистерзабазул кабинеталда министерзаби. Премьер-министрас бихьизабула Гуржистан къватІисел хурхеназда ва гьоркьоблъиязда ва Гуржистаналъул цІаралдаса халкъаздагьоркьосел къотІи-къаял хъвала. Жаваб кьола хІукуматалъ гьабулеб хІалтІи-пишаялъул Гуржистаналъул парламенталда цебе.<ref name="con55">{{cite constitution |article=55 |clause= |section= 1–5|polity=Georgia (country) |date= 2018 }}</ref>

Премьер-министерасул кандидатура лъола сиясияб партиялъ, жиндир парламентиял рищиязда бищун лъикІал хІасилал ругеб. Кандидатасе щвезе ккола парламенталъул божелалъул вотум. 

ГьабсагІат премьер-министерлъун вуго жинца 2021 соналъул 22 фебруаралда [[Георги Гахария]] хъулухъалда хисарав [[ГьерекІли Гарибашвили]]. 

== Тарих ==
Премьер-министерасул хъулухъ хІукуматалъул вакил абураб цІаралда гъоркь [[Гуржистан|Гуржистаналда]] тІоцебе гІуцІана 1918 соналъ чиядабачІолъи лъазабигун. Гьеб хвезабуна севетаз улка бахъигун 1921 соналъул февралалда. Цияб чиядабачІеб Гуржистаналъ гІуцІана премьер-министерасул хъулухъ 1991 августалда, амма де факто гьеб хвезабун букІана 2992 соналъул яваралда ккараб рагъулаб икъилабалдаса хадуб ва юридикияб хІалахъ щула гьабуна 1995 соналъул конституциялда. Хъулухъ хІалтІизабиялде цІидасанги бачана конституционияб тІадежубанжоялдалъун 2004 соналъул фебруаралда и тІадеги хисизабуна 2012 соналдаса 2018 соналде щвезегІан къабул гьарурал тІадежубанжалазул сериязул хІасилалда.

Жиб 2004 соналъ букІахъинабиялдаса ва Михаил Саакашвилил президетлъи бугегІан заманалда премьер-министер тІамулаан президентас ва гьес тІуралел хъулухъал рукІана жинца тІураязул ишазул гІемерисел тІуралев президентасул бетІерав гІакълучиясул . Амма Гуржистан [[Парламентарияб республика|парламентарияб республикалъул]] лъазарурал 2012–2018 соназул конституционалиял тІадежураял жидерго къуваталде лІугьиндал, президетасул тІубазабиялъулал итиярал хвезаруна ва кьуна премьер-министерасухъе.

== Квалификация ==
Премьер-министерасул хъулухъалда вукІине бегьуларо Гуржистаналъул ватІанчи, жив гьебго заманалда цогидаб пачалихъалъул ватІанчилъун вугев.<ref>{{cite constitution|article=25|clause=|section=2|polity=Georgia (country)|date=2018}}</ref>

== Хъулухъалде тІами ==
Премьер-министерасул кандидатура лъола сиясияб партиялъ, жиндир парламентиял рищиязда бищун лъикІал хІасилал ругеб. Премьер-министерасул хъулухъалде кандидатасеги гьесул министерлъиязде кандидатазеги щвезе ккола парламенталъул божелалъул вотум, ва хадур, божелалъул вотумалдаса худуб кІиго къоялда жаниб, официалго хъулухъалде тІамизе ккола Гуржистаналъул президентас. Президентас премьер-министер кколеб заманалда жанив хъулухъалде тІамичІони, премьер-министер автоматикго тІамула. Парламенталъул божелалъул вотум къабул гьабичІони жиндир гІужда, президентас парламент биххула данде кколеб болжал лІугІидал кІиго анкьидаса хеккоги лъабго анкьадаса кватІунги гуреб заманалда ва лъазарула иргадулал гурел парламенталъулал рищиял.<ref name="con56">{{cite constitution|article=56|clause=|section=1–5|polity=Georgia (country)|date=2018}}</ref>

== Функциял ==
Гуржистаналъул премьер-министер ккола хІукуматалъул бетІерлъун, гьелъул хІалтІи-пишаялъул жаваб кьолев, ва гьединго министерзаби хъулухъалде тІамулев ва гьениса рахъулев хІакимлъун. Премьер-министерас гъулбасуна хІукуматалъул ихтияралъулал актал<ref name="con55" /> ва [[Гуржистаналъул президент|Гуржистаналъул президентас]] рахъарал цо-цо актал.<ref>{{cite constitution|article=53|clause=|section=2|polity=Georgia (country)|date=2018}}</ref> 

Премьер-министерасул буго ихтияр ЦІуниялул къуватал хІалтІизаризе парламенталъул разилъиго гьечІого рагъулаб ахІвал-хІал бугони.<ref>{{cite constitution|article=72|clause=|section=1|polity=Georgia (country)|date=2018}}</ref> Рагъулаб ахІвал-хІалалъул заманалда премьер-министер лІугьуна Гуржистаналъул президентасул вакиллъиялда гъоркь бугеб консультативияб идаралъун кколеб Миллияб цІунелалъул шураялъул гъорлІчилъун.<ref>{{cite constitution|article=73|clause=|section=1|polity=Georgia (country)|date=2018}}</ref> Официалго бетІерав цевехъан президент вукІаниги, практикаялда рагъулазе нухмалъула хІукуматалъги премьер-министерасги. 

Премьер-министер гьединго ккола [[Гуржистаналъул Миллияб цІунелалъул шура|миллияб цІунелалъул шураялъул]] бетІерлъунги.

==Ралагье гьединго==
* [[Гуржистаналъул президент]]

==ХІужжаби==
{{reflist}}

[[Category:Гуржистаналъул премьер-министер| 01]]
[[Category:Гуржистаналъул хІукуматалъул министерзаби|.01]]
[[Category:Гуржистаналдаса сиясатчагІазул сияхІ|Премьер-министерзаби]]
