'''Сурату ТIа-гьа''' (гIараб мацIалда '''سورة طه'''), [[Макка]]ялда жиб рештIине гьабураб, жинда жаниб нусиялда лъебералда щуго аят бугеб.

Гьаб сураталъул аслияб мурад буго диналъул аслаби рицин ва гьел рацIцIад гьари. [[Аллагь]] вукIин чIезабиялъул далилал рицингун цадахъ гьев Аллагь жив цогояв  вукIин гьесие гIахьалав чи гьечIеблъиги бицунеб буго. Аварагзабазул ва гьел ритIиялъул хIикматги бицунеб буго. Ахират букIин, хIисаб мизан ва жазаъ букIиналъулги бицунеб буго.

Аллагьасул свалат салам лъеяв аварагас Аллагьасе гьабулеб гIибадаталъулъ яхI бахъи, жиндие гьабулеб къварилъи ва заралалда сабро гьаби бицулеб буго. Жинда тIад къараб рисалат тIубазе гьабун, Аллагь цо гьавун, гьесие гIибадат бацIцIад гьабиялда уммат ахIана хирияв аварагас, амма гьесда тIад къан букIинчIо хIал-зулму гьабун гIадамал исламияб диналде ахIизе.

Сураталда жаниб лъикIго гIатIид гьабун бицунеб буго жив Аллагь вуго абун хьвадулев вукIарав пиргIавнил ва гьесул къавмалъул. Муса авараг ТIадегIанав Аллагьасда кIалъаялъул, гьесда рисалат тIад къаялъул ва Мусалги пиргIавнилги бахIс бицун буго.

Адам аварагасул къисаялда бакка-бахъи гьабун буго, инсанасул ракI хIинкъулеб хIалалъ къиямасеб къоялъул ва гьелъул захIмалъабазул бицун буго:. Гьеб къиямасеб къоялъ хIисаб мизан гьабун Аллагьасда мутIигIаб халкъ алжаналда иналъул, Аллагьасда гIасилъарал гьев жидер БетIергьан вукIиналда инкар ккураб халкъ жужахIалда иналъулги бицун буго.

Сураталда цIар лъун буго «сурату ТIа-гьа»- абун. Гьеб ТIагьа абураб цIарги Аллагьасул свалат салам лъеяв аварагасул цIараздаса цо цIар буго. Гьеб хирияв аварагасул цIаралдалъун сурат байбихьиялда жанибги аварагасул ракI парахат гьаби буго. Мушриказул къварилъабазда сабро гьабизе гьесие квер бакъи гьабиги буго. <ref>http://guraba.net/images/stories/Sura%20Taha.doc</ref>

==  Примечания  == 
<references/>  

[[Категория:Сураби]]

[[ace:Surat Taha]]
[[ar:سورة طه]]
[[az:Taha surəsi]]
[[ce:Сура Тlохlа]]
[[de:Tā-Hā]]
[[en:Ta-Ha]]
[[fa:طه]]
[[hi:ता हा]]
[[id:Surah Ta Ha]]
[[jv:Surat Thaha]]
[[ku:Tahe]]
[[ml:ത്വാഹാ]]
[[ms:Surah Taahaa]]
[[nl:Soera Ta Ha]]
[[no:Ta-Ha]]
[[ps:سورة طه]]
[[pt:Ta-Ha]]
[[ru:Сура Та Ха]]
[[sl:Ta ha (sura)]]
[[sv:Ta-Ha]]
[[tr:Ta-Ha Suresi]]
[[ur:طٰہٰ]]
