[[Файл:Магомедов, Ахмед-Наби Идрисович.jpg|200px|мини]]

'''МухӀаммадилазул Идрисил АхӀмаднаби'''  ([[21 октобер]], [[1987 сон|1897]], [[Гъодобери]], [[ГӀанди сверухълъи]]<ref>[https://www.akittv.com.tr/biyografi/2019/02/03/ahmed-nabi-magoma-kimdir/ Ahmed Nabi Magoma kimdir?]</ref><ref name="Черновик">{{статья
 | автор         = АхӀмаднабилазул АхӀмаднаби
 | заглавие      = Нахъбуссинабураб цӀар
 | оригинал      = 
 | ссылка        = https://chernovik.net/content/hronograf/vozvrashchyonnoe-imya
 | язык          = ru
 | ответственный = 
 | автор издания = 
 | издание       = [[Черновик (казият)|Черновик]]
 | тип           = 
 | место         = МахӀачхъала
 | издательство  = 
 | год           = 2005
 | месяц         = 06
 | число         = 17
 | том           = 
 | выпуск        = 
 | номер         = 23
 | страницы      = 
 | isbn          = 
 | issn          = 
 | doi           = 
 | bibcode       = 
 | arxiv         = 
 | pmid          = 
 | ref           = 
 | archiveurl    = 
 | archivedate   = 
}}</ref> — [[26 март]], [[1961 сон|1961]], [[Мюнхен]], [[Германия]]<ref name="Черновик"/>) — жамгӀияв жигарчи, гӀалимчи, [[КӀиабилеб дунялалъул рагъ|КӀиабилеб дунялалъул рагъул]] заманалда  [[Коллаборационизм КӀиабилеб дунялалъул рагъда|Лъабабилеб рейхгун цадахъ хӀалтӀулев вукӀарав]]. Шималияб Кавказалъул миллияб комитеталъул вакил; рагъул соназ ватӀанцоязе, гьездаго цадахъ рагъда асирлъаразе кумек гьабулев вукӀарав.<ref>Северокавказцы в эмиграции в ХХ веке. Материалы к биографическому словарю / И. Л. Бабич, Т. Л. Гладкова, Л. А. Мнухин; отв. ред. А. Н. Кожановский. — Москва; Берлин: Директ-Медиа, 2020. — С. 140.</ref> ). [[Вермахт|Вермахталъул]] [[Шималияб Кавказалъул Легион|Шималияб Кавказалъул Легионалъул]] организаторазул ва нухмалъулезул цояв, Лъабабилеб рейхалъе информация бакӀарулев вукӀарав агент.

== Биография ==
Гьавуна 1897 соналъул [[21 октобер]]алда ГӀанди сверухълъиялъул Гъодобери росулӀ<ref name="Черновик"/> [[Имам Шамил|Имам Шамилил]] хазиначи КӀкӀаратӀаса ХӀажиясул яс Кариматил ва гьелъул рос Муниса Идрис наибасул хъизаналда.<ref name="Черновик"/> Гьоркьохъеб лъай щвана Шурагьиб реалияб мактабалда .<ref name="Черновик"/> Суверенияб [[МугӀрузул Жумгьурият]]алъ лъазабун хадусала, 1918 соналъул 11 маялда гӀолохъанав, жигарав, лъайги бугев гьев цӀияб хӀукуматалъул амруялдалъун тӀамуна ГӀанди сверухълъиялъул комиссарлъун. Гьеб заманалда Кавказалда унел рукӀана рагъал деникинилаздеги коммунистаздеги данде, гьениб гӀахьаллъи гьабуна Идрисил АхӀмаднабицаги. 

Большевикал бергьана ва 1921 соналъ гьез оккупатинабуна МугӀрузулл Жумгьурият. Гьезде данде яргъидгӀуцӀараб къеркьей гьабизе Идрисил АхӀмаднаби хӀукуматалъул цогидал гъорлӀчагӀигун ва гӀемерал рагъдаса лӀутулелгун ана [[Гуржистаналъул Демократияб Республика|Гуржистаналде]].<ref name="Черновик"/> КӀиго моцӀидасан Гуржистан оккупатинабун, [[Туплис|Туплисалда]] лъазабуна совет хӀакимлъи. Гьелдаса хадув Идрисил АхӀмаднабица эмиграция гьабуна [[Туркия|Туркиялде]].<ref name="Черновик"/> КӀиго соналъ бигьаяб гуреб гӀумру букӀана гьесул [[Истанбул|Истанбулалда]], гьениб лъазабуна гьес [[Ингилис мацІ|ингилис]] ва [[Турк мацӀ|турк]] мацӀал.<ref name="Черновик"/> 1923 соналъ гьев ана [[Чехословакия|Чехословакиялъул Республикаялде]], гьениб лъазабуна [[чех мацӀ]], лӀугьана цӀализе [[Прагьаялъул техникияб университет|Прагьаялъул техникияб университеталде]]. АхӀмаднабие, гьенив цӀалун вахъиндал, щвана лъикӀаб къимат бугеб диплом. Гьев хӀалтӀизе чӀана университеталдаго: физикаялъул ва механикаялъул кафедраялда доцентлъун; лъабго соналдаса гьев вахъана кафедраялъул профессорлъун ва нухмалъулевлъун. Идрисил АхӀмаднабица ячана Ислам босарай чехай.<ref name="Черновик" />

=== Шималияб Кавказалъулаб комитет гӀуцӀи === 
[[КӀиабилеб дунялалъул рагъ]] байбихьидал,  Кавказалдаса гӀемерал эмигрантазда бихьана ватӀан эркен гьабиялъе рес, гьеб ситуация гӀадахъ босана германияз. 1942 соналъ [[Лъабабилеб Рейх|Лъабабилеб Рейхалъул]] аскарал [[Кавказ|Кавказалде]] щведал, СССР-алда вукӀарав германиязул вакил ва МугӀрул Жумгьурияталъул чиядабачӀолъи букӀахъинабиялъул проект бахъарав фон Шуленбергица ахӀана [[Берлин|Берлиналде]] Кавказалъул диаспораялъул бищун сси бугел ва машгьурал вакилзаби: МугӀрузул Жумгьурияталъул вукӀарав къватӀисел ишазул министер [[ХӀайдар Баммат]], Имам Шамилил васасул вас СагӀид-Шамил, политолог ва тарихчи Автурханилав ГӀабдурахӀман, коммерсант Тапа Чермоев ва цогидалги. Гьездаго гъорлӀ вукӀана Идрисил АхӀмаднабиги. Берлиналда гьел рещтӀун рукӀана Берлиналъул бищун лъикӀал гьоболханаязул цояблъун букӀараб «Адлон» отелалда, Бранденбургалъул рагьуязда аскӀоб бугеб, гьелъ гьезул дандчӀвай лӀугьана тарихалде «Адлониада» гӀадин. Гьениве ахӀун вукӀана АхӀмаднабил гӀагарав гьудул [[Мусаясул Халилбег]], амма гьес инкар гьабуна дандчӀваялдаса, жив "сиясатчи гурин, суратчи вугин" абун. 

Шуленбергица цебе лъуна данде ракӀараразда Германиялъул къватӀисел ишазул министерлъиялъул контролалда гъоркь Кавказалъул сиясиял комитетал гьабиялъул пикру. Гьедин гӀуцӀана микьго комитет, гьенире гъорлӀе рачана Осетиялъул Кантемир ва Байтуган, Чергесиялъул СултӀан Хъилич Гирей, Адигъиялъул Улугай, Буртиялъул Тукалав ва Автурханилав, Гъалгъаялъул Албагачилав, Дагъистаналъул Муратханилав, Байтуган ва Идрисил АхӀмаднаби, кинало разилъун Шималияб Кавказалъул комитеталъул вакиллъун вищарав. Комитетазул рагъулаб кваркьи бихьизабун букӀана легионаздалъун, жал СССР щущахъ биххун хадур рукӀине рукӀарал чиядарачӀел пачалихъазул армиязул аслулъун. 
Комитеталъул масъалалъун букӀана  [[Вермахталъул Шималияб Кавказалъул легион|бакъбаккул легионазе]] нухмалъи гьаби гуребги, рагъда асирлъарал жиндирго ватӀанцоял эркен гьаби,  кавказиял [[остарбайтер]]ал эркен гьари, хӀукъукъияб ва материялияб кумек Кавказалдаса  гочине ккаразе. Шималияб Кавказалъул легионалде гъорлӀе жидеего бокьиялдалъун рачунел рукӀана рагъда асирлъарал Шималияб Кавказалдаса гӀадамал. Пропагандаялъ гьезда Кавказалда большевиказ гьабурабщинаб зулму-хӀал, вахӀшиял репрессиял, дин гьукъи, гочинари ракӀалде щвезарулел рукӀана.

Цо-цо иццазда Идрисил АхӀмаднаби рехсон вуго германияб гуреб, турк рагъулаб цӀех-рехеялъул агентлъунги.<ref>[http://mozohin.ru/article/a-134.html Дешифровка телеграммы начальника бюро европейско-американских дел японского МИД Сигэнори Того японскому послу в Берлине 27 июня 1942 г.]</ref>

=== Рагъдаса хадусел сонал ===

1945 соналъ Лъабабилеб Рейх рагъулӀ къедал, Идрисил АхӀмаднабил ва Шималияб Кавказалъул комитетатлъул гъорлӀчагӀазул хӀаракаталдалъун анцӀ-анцӀ азар кавказиязда бажарана гӀумру гьабиялъе жидеего хӀинкъи гьечӀел пачалихъазде ине. Идрисил АхӀмаднабица эркен гьавуразда гьоркьов вукӀана гьесул КӀкӀаратӀа гӀумру гьабун йикӀарай яцалъул, Батулил, цо вукӀарав вас — Идрис. Амма хадув гьев тӀадвуссана ватӀаналде, ва 1947 соналъ "ватӀаналъул хиянатчи" хӀисабалда гьев  25 сонги кьун туснахъ гьавуна. 1955 соналъ Сталин хведал, гьев рабилитинавуна  ва гьев росулӀе тӀадвуссана. 1974 соналъ в 58 сонил гӀужалда захӀматаб унтудаса хадув Идрис хвана.

КӀиабилеб дунялалъул рагъ лӀугӀун хадуб эмигрантазул Кавказалъул эркенаб букӀинесселъе рукӀарал анищал рихханиги, хьулал гьез реххичӀо, къеркьеялъул анцент тӀубанго бачана идеалогияб ритӀелалде. Идрисил АхӀмаднабица жиндирго гӀарцухъ басма гьарулел рукӀана «Кавказ» ва «Цолъараб Кавказ» журналал, жал Мюнхеналда ингилис, турк ва гӀурус мацӀалда къватӀире риччалел рукӀарал.

Рагъдаса хадуб Идрисил АхӀмаднабица жинцаго абулаан:<ref>Как кавказцы от немцев независимости ждали (интервью 81) // Гарвардский проект: рассекреченные свидетельства о Великой Отечественной войне / сост., общ. ред. и вступ. статья О. В. Будницкого и Л. Г. Новиковой. — М.: Политическая энциклопедия, 2018. — С. 142—160.</ref>

{{Цитатаялъул байбихьи}}
БитӀахъе бицани, дие бокьун букӀана германияз Совет Союзалда тӀад бергьенлъи босизе. Щаклъи гьечӀого, нацистазул сиясат букӀана цӀакъ квешаб, амма Кавказалда хурхун гьеб Советаз гьабуарб жоялдаса квешаб букӀинчӀо.
{{Цитатаялъул ахир}}

1952 соналъ Шималияб Кавказалъул эмиграциялъул кӀиабилеб конгресалда АхӀмаднаби, киналго разилъун, цӀидасанги вищана [[Шималияб Кавказалъул миллияб комитет|Шималияб Кавказалъул миллияб комитеталъул]] вакиллъун.<ref>Памяти Ахмет-Наби Магомета // [[Новое русское слово]]. 23.04.1961.</ref> Гьединго гьес гьабулеб букӀана профессорасулги мугӀалимасулги хӀалтӀи Мюнхеналъул цо университеталда математикаялъулгм, электроникаялъулги, механикаялъулги кафедраялда 

Хвана Идрисил АхӀмаднабил 1961 соналъул 26 марталъ [[Мюнхен|Мюнхеналда]]. Вукъун вуго Похоронен в новой мусульманской части кладбища [[Вальдфридхоф (Мюнхен)|Вальдфридхоф]] хабалазул бусурбабазул цӀияб рахъалда, Кавказалъул эркенлъиялъе гӀоло гӀумруялъго къеркьолел рукӀарал эмигрантазда аскӀов.<ref name="Черновик"/> 

== РегӀелал ==
{{reflist}}

[[Категория:Кавказалъул эмигрантал]]
[[Категория:СС]]
[[Категория:Фашистал]]
