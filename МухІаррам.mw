{{Исламияб календарь}}
'''МухІа́ррам''' ({{lang-ar|محرّم}}) — [[Исламияб календарь|бусурбабазул календаралъул]] тIоцебесеб моцI, [[Къуръан]]алда жаниб жодор хIакъалъулъ бицун бугел ункъалго [[Кьукъарал моцІал|гьукъарал моцІазул]] цояб:
{{Къуръан/Аят
|ХІакълъунго, Аллагьасда аскIоб моцIазул къадар – анцIила кIиго буго. Гьаб хIукму ЛавхIулмахIфузалда хъван буго, Аллагьас зобал-ракьал рижараб мехалъго. Гьездаса ункъго моцI буго - (жодолъ  рагъ гьабизе) гьукъарал.Гьаб исламияб дин битIараб дин буго. Нужеца нужерго напсазе зулму гьабуге гьал моцIазда жаниб (гIассилъаби ва хIарамал жал гьарун). Нужеца мушриказда данде рагъ бай киналго цадахъ лъугьун, гьез нужедаги гьедин рагъ балеб бугелъул. Нужедаги лъай хIакълъунго Аллагь - Жинкьа хIинкъаралгун вукIин.
|9|36
|таржама=ГІабдурахІим
|аслу=إِنَّ عِدَّةَ الشُّهُورِ عِنْدَ اللَّهِ اثْنَا عَشَرَ شَهْرًا فِي كِتَابِ اللَّهِ يَوْمَ خَلَقَ السَّمَاوَاتِ وَالْأَرْضَ مِنْهَا أَرْبَعَةٌ حُرُمٌ ۚ ذَٰلِكَ الدِّينُ الْقَيِّمُ ۚ فَلَا تَظْلِمُوا فِيهِنَّ أَنْفُسَكُمْ ۚ وَقَاتِلُوا الْمُشْرِكِينَ كَافَّةً كَمَا يُقَاتِلُونَكُمْ كَافَّةً ۚ وَاعْلَمُوا أَنَّ اللَّهَ مَعَ الْمُتَّقِينَ}}


МухIаррам моцI ккола жинда жаниб рагъ хIарам гьабурал, [[Ибрагьим авараг]]асул заманалдаго хIурмат гьабулел рукIарал, Къуръан-хIадисалъ жиндир хиралъи бицарал моцIазул цояб. Гьединлъидал, щивав бусурбанчияс кIвар кьезе ккола гьеб моцI, Аллагьасе тIагIат цIикIкIун гьабун, хIал кIвараб къадаралъ квешлъи рехун тун, нухда тIобитIизе. ТIадежоялъе гьеб моцI лъагIалил байбихьиги кколелъул. 

ГIашура къоялъ, гIицIго кIал кквеялда къокълъичIого, ункъо ракагIат суннатаб как базе лъикIаб буго, щибаб "АлхIамалда" хадуб 11 нухалъ "къулгьуги" цIалила, цоги-цоги тIагIат гьабизе, [[Къуръан]] цIализе, [[ссалат]] битIизе, мискин-пакъиразе [[садакъа]] гьабизеги суннатаб буго. [[ГIашура къо]] ккола ТIадегIанав Аллагьас зобал, ракьал, гIарш, курс, [[малаик]]заби ва [[Адам авараг]] жиндилъ вижараб къо, гьединго гьесул тавбу къабул гьабураб, [[Идрис]] (гI.с.) алжаналде вачараб, [[НухI]] (гI.с.) гамидаса рещтIараб, [[Ибрагьим]] (гI.с.) цIаялдаса хвасарлъараб, Мусаде (гI.с.) "Таврат" рещтIараб, [[ФиргIавн]] гъанкъараб, [[Муса авараг]] (гI.с.) гьесдаса хвасарлъараб, туснахъалдаса [[Юсуф авараг]] (гI.с.) къватIиве вачIараб, [[Давуд авараг]]асул (гI.с.) гъалатI чурараб, [[Сулейман авараг]]асухъе (гI.с.) ханлъи тIадбуссараб ва цогидалги хиралъаби ругеб къо. <ref>http://web.archive.org/web/20110501140506/http://www.assalam.ru/avar/arhiv/2009/avar_2009_23.pdf </ref>


==  Примечания  == 
<references/>

[[Категория:Исламияб календарь]]
