{{ХІор
|ХІоралъул тайпа=ЧчукІелалдалъун лъугьараб
|ЦІар=МочІохъ хІор
|Сурат=Озеро Мочох.jpg
|Сураталда гъоркьхъвай=
|Ралъдал гьумералдаса борхалъи=1632
|ГІеблъи=30–500
|ГІатІилъи=0,7
|Куб-роцен=0,008
|РагІаллъиялъул мухъалъул халалъи=
|Бищун цІикІкІараб гъварилъи=60
|Гьоркьохъеб гъварилъи=20–30
|Халалъи=1250
|Минерализациялъул тайпа=БацІцІадаб
|ЦІамгІаллъи=0,01
|ТІокІкІен=3
|Лъим бакІарулеб гІатІилъи=320
|Жанибе чвахулеб лъар=МочІохъ-лъар
|КъватІибе чвахулеб лъар=МІочІохъ-лъар
|Лъел система=Сулахъалъул система
|Координатал=42/37/41/N/46/37/31/E
|Пачалихъ=Россия
|Икълим=Дагъистан
|Мухъ=Хунзахъ мухъ
}}

'''МочІохъ хІор'''<ref name="K-38-58">{{карта|K-38-58}}</ref><ref>{{ГКГН|Дагъистан|16.12.2021|0238779|МочӀохъ хӀор}}</ref> ккола МочӀохълъаралда<ref name="K-38-58"/> ччукӀелалъ сангар гьабун лӀугьараб, ралъдал гьумералдаса 1632 метралъул борхалъуда бугеб мугӀрузулаб хӀор. Буго [[Дагъистан|Дагъистаналъул]] [[Хунзахъ мухъ|Хунзахъ мухъалъул]] шималиябгун-бакътІерхьул рахъалда, [[МочІохъ|МочІохъ]] росдада аскІоб.

ХІор лӀугьана [[1963 сон|1963 соналъ]]. Гьеб Ккола регионалияб кӀвар бугеб тӀабигӀаталъулаб гӀараслъун.<ref>{{cite web |author = |lang = ru |url = https://ria.ru/20150604/1066893605.html |deadlink = no |archive-url = |archive-date = |title = Дагестан: самая южная республика Российской Федерации |website = РИА Новости |date = 20150604T1052 |access-date = 2022-01-10}}</ref>

==География==

===Бугеб бакІ ва координатал===
МочІохъ хІор буго Жанисел мугІрузул Дагъистаналъул [[Хунзахъ мухъ|Хунзахъ мухъалда]], ТІанусдерил (шималияб рахъ) ва ХачтІа балазда гьоркьоб, [[Ралъдал гьумералдаса борхалъи|ралъдал гьумералдаса]] 1632,6 м борхалъуда.<ref name="ООПТ"/><ref name="K-38-58"/> ХІоралда аскІоб бакътІерхьул рахъалда буго [[МочІохъ]] росу.

МочІохъ хІоралъул гІорхъабазул руго хадусел [[Географиялъул координатал|кординатал]]: 

* шималияб-бакътІерхьул рахъ — 42°37'55" ш.гІ. 46°37'17" бб.х.
* жанубияб-бакъбаккул рахъ  42°37'25" ш.гІ. 46°37'57" бб.х.
* хІоралъул бакьулъ бакІалъул координатал — 42°37'41" ш.гІ., 46°37'31" бб.х.

=== Морфометрияб сипат-сурат ===
МочІохъ хІор ккола ччукІелалдалъун лӀугьараб лъим чІараб бакІлъун. Гьелъул халалъи буго 1250 м, гІеблъи бахуна 500 метраялде,<ref name="ООПТ">{{ООПТ|Озеро-Мочох|Озеро Мочох}}</ref> акваториялъул гІатІилъиялъ ккола гІ.-ш. 32 га.<ref name="ООПТ"/>. ХІоралъул гьоркьохъеб гъварилъи буго 20–30 м, бищун цІикІкІараб гъварилъи — 60 м, гьеб буго хІоралъул шималияб рахъалда. ХІоралъул лъел куб-роцен бахуна 8 млн. м³.<ref name="ООПТ"/> Лъим чІараб бакІалъул буго лъикІаб лъел-хьвади, ай жанибги жаниса къватІибги лъим чвахула. Лъим буго бацІадаб, гьекъезе бегьулеб, гьелъул тІокІкІен бахуна 3 м.

ХІоралъул рагІаллъаби гІемерисел руго цІикІкІараб гьетІи гьечІел ва рагьарал, шималияб рахъалда бугеб балада цун букІиналъ, гьениб бугеб рагІаллъиялул цо бутІа буго цІикІкІараб гьетІи бугеб. 

=== Климат ===
ЛъагІалил гІазу-цІадалъул гьоркьохъеб къадар буго 550–600 мм, гІемерисеб цІад бала лъагІалил хинаб заманалда. Гьаваялъул лъагІалил гьоркьохъеб температура букІуна гІ.-ш. +6°С, хинаб мехалъул гьоркьохъеб температура — 11,5°С, квачараб мехалъул — -1,3°С. Бищун квачараб моцІлъун ккола январ, жиндир моцІалъул гьоркьохъеб температура — 4,4°С. Бищун хинаблъун ккола июль моцІ, жиндир гьоркьохъеб температура +16,1°С. Хинлъи-квачалъул абсолютияб максимум ккола +36°С, минимум — -27°С. ХІоралда сверун ругел бакІазда гІазу чІола 80 яги гьелдаса цІикІкІун къоялъ.<ref name="Паспорт">{{cite web|author=|url=http://oopt.aari.ru/oopt/Озеро-Мочох/pdf/gipr/http://oopt.aari.ru/doc/Паспорт-от-01012015-15|title=В соответствии с приказом Министра природных ресурсов и охраны окружающей среды Республики Дагестан от «24» 09 2007 г. №86|lang=ru|website=www.izdatgeo.ru|date=|accessdate=2019-04-06|deadlink=no}}</ref> Жибго хӀоралда хасало чӀвала биццатаб [[цӀвер]].<ref>{{cite web |author = |lang = ru |url = https://mirmol.ru/turizm/kuda-poehat-zimoj-v-dagestane/ |deadlink = no |archive-url = |archive-date = |title = Куда поехать зимой в Дагестане? — Межрегиональный Информационный Ресурс Молодежи |access-date = 2022-01-10}}</ref>

====ЦІвер====
[[Файл:Lake of Mochokh in winter.jpg|мини|right|МочІохъ хІоралъул цІер]]
[[Декабр]] моцІалъул байбихьудаса хІоралда тІад цІер чІвазе байбихьула, цІороца бацула тІубараб хІор, ва гьеб хутІула [[март]] моцІ щвезегІан. Квачалде балагьун, цІералъул бицалъи бахине бегьула 50 сантиметралдеги, гьоркьохъеб биццалъиялъул цІералъ хІехьола тІаде рачарал машинабиги гІадамалги. ХІоралда чІвалеб цІер букІуна бацІцІадаб, рагІаллъудегІан тІинда бугеб жоги бижулеб херги бихьула. РукІуна цо-цо цІерги чІвачІел гургинккарал бакІал, гьезул диаметр бахуна 100 см. БакътІерхьун хадуб цІорол бакІ-бакІалде рехула гІурабго халалъи жидер ругел кьватІелал, кьватІел рехарал бакІал цоцада цун чІола, гьеб бакІ цІидасан цІорола.

==ХІор лъугьин==
МочІохъ хІор лъугьана ТІанусдерил балалъул шималияб рахъалдаса бачІараб ччукІел сабаблъун. [[ЧчукІел]] лъугьиналъе гІиллалъун лъугьана 1962-63 саназда [[Дагъистан|Дагъистаналда]] рарал кІудиял [[ЦІад|цІадал]]. Ракь ччукІизе байбихьана [[1963|1963 соналъул]] [[Октябр|28 октябралда]], хъахІлъи балеб гІужалъ.<ref name="ООПТ"/>

ЦІадас ХІамзатил цІаралда бугеб колхозлда хІалтІулев вукІарав МухІамадилазул МухІамадица кІудияб ччукІел лӀугьиналъул хабар лъазабун, гьеб бакӀалде бачІана пачалихъияб комиссия. Гьелъул хІумуялда рекъон, МочӀохъ росдал гІадамазул эвакуация гьабуна.

БакӀалъулги лӀугьун бахъунеб сангаралъулги хал-шал гьабурал гІалимзабаз чӀезабуна ччукІел лӀугьиналъе гІиллалъун рарал гІемерал цІадал рукӀин. Хадусеб микьго къоялъ ракьул гІурагІан къадар ччукІун унеб букІана аскІоб бугеб [[Лъарал расалъи|лъарал расалъиялде]]; гьелъул хехлъи букІана 250 м сордо-къоялда жаниб (2–3 м минуталда жаниб), къобахъанагІан хехлъи цІикІкІунеб букІана.<ref name=":1">"Огонёк" журнал, 8 январ 1964</ref>. ЧчукІелалъул лагадул халалъи букІана 1,5 км, гІеблъи — 1 километралде гІунтІун.<ref name="Паспорт"/>

ЧчукІел гІодобе щун чІедал гьелъ нахъсверизабизе букІана МочІохъ лъар, лъел къадар эхебе бахине букІана, гьединлъидал тІокІаб лъел къадар къватІибе биччазе тадбир гьабизе кколаан. Гьединго хІинкъи букІана рукъзал риххизариялъеги.<ref name=":1" />

ЧчукІел гІодобе щвана микьго къоялдасан, гьеб речІчІана [[МочІохъ|МочІохъ]] росубугеб балалда, кутакаб, ракьбагъараб гІадаб гьаракьги бахъун, амма росурагІалда букІараб лъабго мина гурони биххизабичӀо гьелъ<ref name=":1" />. КІкІалахъ лІугьуна кутакаб тІабигІияб сангар, ва гьеб лъугьараб бакІалда ччукІелалъул лагадул къуват бахана 100 метраялде.<ref name="Паспорт"/>

ЧчукІел бачІин лъугІидал, гІадамал росулӀе руссине риччана. Амма тохлъукьего бачІуна цоги хабар: хІорниб лъел къадаралда хадуб халл кввезе тун вукІарав Къадилазул Гьиматица хабар лъазабула лъел къадар гІализабазда ккун букІаралда дагьабги хехго бахунеб бугилан. Гьелъие гІиллалъунги букІуна хІоралъуре мочоІохъ лъаралъул лъим гуребги, киналниги ччукІелалдаса хадур рагьарал гІемерал иццазул лъиналгичвахизе байбихьула. Гьениве вачІарав Хунзахъ мухъалъул лъалъалъул системаялъул идараялъул нухмалъулев Аталазул ХІажица идараялъул инжинер Шайхасулазул ТІалхІатгун цадахъ хал-шал гьабула сангаралъул ва балагьула лъим къватІибе биччазе данде кколеб бакІ. КватІичІого кумекалъе рачІуна Дагъистаналъул лъел магІишаталъул монтажгун жо-жо баялъул идараялъул специалистал. ХІалтІи хеко гьабизе гьенибе рехули цІиябл техника, гьелъие гІоло гІатІид гьаризе ккана нухал ва цІигьабизе ккана ччукІелалъ хвезабун букІараб нухалъул букІа. 

ХІукму гьабуна лъим къватІибе биччазе 370 метра бугеб авариялъулаб рахъ (лоток) гьабизе. Булдузераз бухъун гьабула кІудияб рахъ, гьенибго махх биун седеялъул устарзабаз кІудил маххул тІанчазул цоцаде биун-седон гьабула лоток.

ХІоралъул хал-шал гьабидал, гІалимзабазда ратула гьениб ччугІа гІезабиялъе шартІал, гьелъ [[ГІанди хІор|ГІанди хІорихъа]] бачун биччала [[форел]] ччугІа<ref name=":1"/>.

== ТІабигІат==
===Геология===
Территориялда дандчӀвала ракьазул чанго тайпа. Ругел ракьал руго мугӀрулал, гӀадатал чӀегӀеракьал, карбонатиял. Гьел рукӀуна мугӀрул мучӀдузулалгин чӀегӀерхӀалал ракьазулгун ва мугӀру гӀурдалгин карбонатиял деалкалиял ракьалгун комплексазда. Гьединго данчӀвала мугӀрул шагьбулуткьераб ракь. Эрозиялъул рахъалъ ракьал руго гьоркьохъебги къуватабги хӀалалъ гьеб лӀугьарал.<ref name=":Паспорт"/>

===Флора===
ХӀоралъул рагӀаллъаби руго аслияб къагӀидаялъ гьетӀи дагьал ва гӀицӀал. Шималияб рахъалда хӀор цураб буго балал парсазда. Сверун бугеб аслияб гӀатӀилъи ккола субалпиял мучӀдуз.<ref name="ООПТ"/> ГъветӀхӀалаб гъветӀ-хер буго бакъбаккуда хӀорнибе лъар чвахзулеб бакӀалда, дандчӀвала хъахӀаб рицӀ, бигьародул къанагӀатал гъутӀби ва мирикария хъарахъ.<ref name="ООПТ"/> Жанубияб рахъалда ругел мучӀдузда дандчӀвала  мокъокъихер, бакъухер, тамало, хъахӀкьибил. ХӀоралда сверун руго лъетӀа гъвет-хер: бутихьин ва муцӀи.<ref name="ООПТ"/><ref name=":Паспорт"/>

===Фауна===
ХӀор лӀугьун хадуб гьенибе биччана ГӀандихӀорниса масакӀччугӀа, бакӀалъул хӀалалде хекко ругьунлъараб. Гьеб гуребги, хӀорниб аклиматизат гьарун руго сазан, укун во цогидаб ччугӀа. Амфибиязул дандчӀвала хӀорилаб, гӀурччинаб ва цӀинкахараб къверкъ. Рептилиял руго [[лъадал хоноборохь]] ва ччутазул чанго навгӀ. ХӀор бархалъуда букӀиналъ, гьенир дандчӀваларо лъел хӀанчӀчӀи, амма гӀезегӀан бечедаб бугосубалпиял мучӀдузул орнитофауна — лъелкъадако, [[мокъокъ]], [[мучӀдузулаб ихдала]]. Сверухълъиялда дандчӀвала чанахӀанчӀазул хъвек, [[чӀегӀераб чудук]], [[хъахӀаб гюпс]], [[беркъотӀ]]. БацӀ дандчӀвала къанагӀат. ГӀагарлъухъ ругел рохьбакӀазда ратизе бегьула болъонал. ДандчӀвала гӀондокьал.<ref name=":Паспорт"/>

===ЦӀунун ругел навгӀал ===
Россиялъул ва Дагъистаналъул багӀараб тӀехьалде росарал рухӀчӀаголъабазул ва гъветӀ-хералъул хӀоралда ва сверунбакӀалда дандчӀвала:<ref name=":Паспорт"/>

* гъветӀ-хералъул цо навгӀ: [[Iris furcata]];
* хӀутӀ-хъумаралъул 7 навгӀ: кӀалкӀучӀазул [[махаон]] (Papilio machaon L.) ва [[Callimorpha dominula]], хӀутӀазул [[Адамсил зузудиро]] (Carabus adamsi), [[гьунгар зузудиро]] (Carabus hungaricus) ва [[куман зузудиро]] (Carabus cumanus), [[мергалрич|мергалричазул]] [[хъибихъараб мергалрич|хъибихъараб]] (Libellula depressa) ва [[багӀараб мергалрич|багӀараб]] (Libellula fulva);
* рукьбалал ччуӀгӀбузул 1 навгӀ: [[гӀандихӀорилаб масакӀ]] (Salmo trutta ezenami);
* хӀанчӀазул 7 навгӀ: [[беркъотӀ]] (Aguila chrysaetos), [[хъвек]] (Gypaetus barbatus), [[чудук]] (Neophron percnopterus), [[чӀегӀераб чудук]] (Aegypius monachus), [[хъахӀаб гюпс]]  (Gyps fulvus), [[лачен]] (Falco peregrinus), [[кавказалъулаб гӀансахӀинчӀ]] (Lururus mlokosiewiczi).

==ХІор ва сверун бугеб тІабигІат цІуни==
МочӀохъ хӀор гъорлӀе бачун буго [[Шималияб Кавказ|Шималияб Кавказалъул]] ва Каспий регионалъул бищун кӀвар бугел лъелалги хьуцӀазулал бакӀазул каталогалде. Гьеб данде ккола [[Рамсар конвенция|Рамсар конвенциялъул]] (халкъаздагьоркьосеб кӀвар буел лъелалги хьуцӀазулал бакӀал) кӀиго критериялъе:<ref name=":Паспорт"/>
* I критерий: лъелабгин хьуцӀазулаб бакӀ, [[Бакъбаккул Кавказ|Бакъбаккул Кавказалъе]] жиб эталонияб ва къанагӀатаб, тӀабигӀияб хӀалалде гӀагараб мугӀрузулаб хӀорлъун кколе;
* II критерий: лъелабгин хьуцӀазулаб бакӀ ва сверун бугеб территория, жидеца къанагӀатал хӀанчӀазул ва масакӀ ччугӀаялъул бетӀербахъи кколеб.

==Туризм==
МочӀохъ хӀор буго машгьураб туристикияб бакӀ. Хасало гьелда тӀад чӀвараб цӀвер лӀугьуна тӀабигӀияб хъещтӀонбакӀалде, гьенире рачӀуна гӀемерал туристал.<ref>{{cite web |author = |lang = ru |url = https://www.m24.ru/videos/regiony/02032021/280074 |deadlink = no |archive-url = |archive-date = |title = Природный каток образовался в дагестанском селе Мочох |website = m24.ru |access-date = 2022-01-10}}</ref>

==Ралагье гьединго==
* {{YouTube|PAfD7oylNN8}}

==МугъчӀваял==
{{ХІужаби}}

[[Категория:Хунзахъ мухъалъул география]]
[[Категория:ХІорал]]
[[Категория:Лъел объектал]]
[[Категория:Дагъистаналъул хӀорал]]
[[Категория:ГӀандигӀоралъул хӀавуз]]
[[Категория:Хунзахъ мухъалъул лъел объектал]]
