{{ХӀор
|ХӀоралъул тайпа=ЧчукӀелалдалъун лъугьараб
|ЦӀар=МочӀохъ хӀор
|Сурат=Озеро Мочох.jpg
|Сураталда гъоркьхъвай=
|Ралъдал гьумералдаса борхалъи=1632
|ГӀеблъи=
|ГӀатӀилъи=0,32
|Куб-роцен=0,008
|РагӀаллъиялъул мухъалъул халалъи=
|Бищун цӀикӀкӀараб гъварилъи=60
|Гьоркьохъеб гъварилъи=20–30
|Халалъи=1250
|Минерализациялъул тайпа=БацӀцӀадаб
|ЦӀамгӀаллъи=0,01
|ТӀокӀкӀен=3
|Лъим бакӀарулеб гӀатӀилъи=320
|Жанибе чвахулеб лъар=МочӀохъ-лъар
|КъватӀибе чвахулеб лъар=МӀочӀохъ-лъар
|Лъел система=Сулахъалъул система
|Координатал=42/37/41/N/46/37/31/E
|Пачалихъ=Россия
|Икълим=Дагъистан
|Мухъ=Хунзахъ мухъ
}}

'''МочӀохъ хӀор'''<ref name="K-38-58">{{карта|K-38-58}}</ref><ref>{{ГКГН|Дагъистан|16.12.2021|0238779|МочӀохъ хӀор}}</ref> ккола МочӀохълъаралда<ref name="K-38-58"/> ччукӀелалъ сангар гьабун лӀугьараб, ралъдал гьумералдаса 1632 метралъул борхалъуда бугеб мугӀрузулаб хӀор. Буго [[Дагъистан|Дагъистаналъул]] [[Хунзахъ мухъ|Хунзахъ мухъалъул]] шималиябгун-бакътӀерхьул рахъалда, [[МочӀохъ|МочӀохъ]] росдада аскӀоб.

ХӀор лӀугьана [[1963 сон|1963 соналъ]]. Гьеб Ккола регионалияб кӀвар бугеб тӀабигӀаталъулаб гӀараслъун.<ref>{{cite web |author = |lang = ru |url = https://ria.ru/20150604/1066893605.html |deadlink = no |archive-url = |archive-date = |title = Дагестан: самая южная республика Российской Федерации |website = РИА Новости |date = 20150604T1052 |access-date = 2022-01-10}}</ref>

==География==

===Бугеб бакӀ ва координатал===
МочӀохъ хӀор буго Жанисел мугӀрузул Дагъистаналъул [[Хунзахъ мухъ|Хунзахъ мухъалда]], ТӀанусдерил (шималияб рахъ) ва ХачтӀа балазда гьоркьоб, [[Ралъдал гьумералдаса борхалъи|ралъдал гьумералдаса]] 1632,6 м борхалъуда.<ref name="ООПТ"/><ref name="K-38-58"/> ХӀоралда аскӀоб бакътӀерхьул рахъалда буго [[МочӀохъ]] росу.

МочӀохъ хӀоралъул гӀорхъабазул руго хадусел [[Географиялъул координатал|кординатал]]: 

* шималияб-бакътӀерхьул рахъ — 42°37'55" ш.гӀ. 46°37'17" бб.х.
* жанубияб-бакъбаккул рахъ  42°37'25" ш.гӀ. 46°37'57" бб.х.
* хӀоралъул бакьулъ бакӀалъул координатал — 42°37'41" ш.гӀ., 46°37'31" бб.х.

=== Морфометрияб сипат-сурат ===
МочӀохъ хӀор ккола ччукӀелалдалъун лӀугьараб лъим чӀараб бакӀлъун. Гьелъул халалъи буго 1250 м, гӀеблъи бахуна 500 метраялде,<ref name="ООПТ">{{ООПТ|Озеро-Мочох|Озеро Мочох}}</ref> акваториялъул гӀатӀилъиялъ ккола гӀ.-ш. 32 га.<ref name="ООПТ"/>. ХӀоралъул гьоркьохъеб гъварилъи буго 20–30 м, бищун цӀикӀкӀараб гъварилъи — 60 м, гьеб буго хӀоралъул шималияб рахъалда. ХӀоралъул лъел куб-роцен бахуна 8 млн. м³.<ref name="ООПТ"/> Лъим чӀараб бакӀалъул буго лъикӀаб лъел-хьвади, ай жанибги жаниса къватӀибги лъим чвахула. Лъим буго бацӀадаб, гьекъезе бегьулеб, гьелъул тӀокӀкӀен бахуна 3 м.

ХӀоралъул рагӀаллъаби гӀемерисел руго цӀикӀкӀараб гьетӀи гьечӀел ва рагьарал, шималияб рахъалда бугеб балада цун букӀиналъ, гьениб бугеб рагӀаллъиялул цо бутӀа буго цӀикӀкӀараб гьетӀи бугеб. 

=== Климат ===
ЛъагӀалил гӀазу-цӀадалъул гьоркьохъеб къадар буго 550–600 мм, гӀемерисеб цӀад бала лъагӀалил хинаб заманалда. Гьаваялъул лъагӀалил гьоркьохъеб температура букӀуна гӀ.-ш. +6°С, хинаб мехалъул гьоркьохъеб температура — 11,5°С, квачараб мехалъул — -1,3°С. Бищун квачараб моцӀлъун ккола январ, жиндир моцӀалъул гьоркьохъеб температура — 4,4°С. Бищун хинаблъун ккола июль моцӀ, жиндир гьоркьохъеб температура +16,1°С. Хинлъи-квачалъул абсолютияб максимум ккола +36°С, минимум — -27°С. ХӀоралда сверун ругел бакӀазда гӀазу чӀола 80 яги гьелдаса цӀикӀкӀун къоялъ.<ref name="Паспорт">{{cite web|author=|url=http://oopt.aari.ru/oopt/Озеро-Мочох/pdf/gipr/http://oopt.aari.ru/doc/Паспорт-от-01012015-15|title=В соответствии с приказом Министра природных ресурсов и охраны окружающей среды Республики Дагестан от «24» 09 2007 г. №86|lang=ru|website=www.izdatgeo.ru|date=|accessdate=2019-04-06|deadlink=no}}</ref> Жибго хӀоралда хасало чӀвала биццатаб [[цӀвер]].<ref>{{cite web |author = |lang = ru |url = https://mirmol.ru/turizm/kuda-poehat-zimoj-v-dagestane/ |deadlink = no |archive-url = |archive-date = |title = Куда поехать зимой в Дагестане? — Межрегиональный Информационный Ресурс Молодежи |access-date = 2022-01-10}}</ref>

====ЦӀвер====
[[Файл:Lake of Mochokh in winter.jpg|мини|right|МочӀохъ хӀоралъул цӀер]]
[[Декабр]] моцӀалъул байбихьудаса хӀоралда тӀад цӀер чӀвазе байбихьула, цӀороца бацула тӀубараб хӀор, ва гьеб хутӀула [[март]] моцӀ щвезегӀан. Квачалде балагьун, цӀералъул бицалъи бахине бегьула 50 сантиметралдеги, гьоркьохъеб биццалъиялъул цӀералъ хӀехьола тӀаде рачарал машинабиги гӀадамалги. ХӀоралда чӀвалеб цӀер букӀуна бацӀцӀадаб, рагӀаллъудегӀан тӀинда бугеб жоги бижулеб херги бихьула. РукӀуна цо-цо цӀерги чӀвачӀел гургинккарал бакӀал, гьезул диаметр бахуна 100 см. БакътӀерхьун хадуб цӀорол бакӀ-бакӀалде рехула гӀурабго халалъи жидер ругел кьватӀелал, кьватӀел рехарал бакӀал цоцада цун чӀола, гьеб бакӀ цӀидасан цӀорола.

==ХӀор лъугьин==
МочӀохъ хӀор лъугьана ТӀанусдерил балалъул шималияб рахъалдаса бачӀараб ччукӀел сабаблъун. [[ЧчукӀел]] лъугьиналъе гӀиллалъун лъугьана 1962-63 саназда [[Дагъистан|Дагъистаналда]] рарал кӀудиял [[ЦӀад|цӀадал]]. Ракь ччукӀизе байбихьана [[1963|1963 соналъул]] [[Октябр|28 октябралда]], хъахӀлъи балеб гӀужалъ.<ref name="ООПТ"/>

ЦӀадас ХӀамзатил цӀаралда бугеб колхозлда хӀалтӀулев вукӀарав МухӀамадилазул МухӀамадица кӀудияб ччукӀел лӀугьиналъул хабар лъазабун, гьеб бакӀалде бачӀана пачалихъияб комиссия. Гьелъул хӀумуялда рекъон, МочӀохъ росдал гӀадамазул эвакуация гьабуна.

БакӀалъулги лӀугьун бахъунеб сангаралъулги хал-шал гьабурал гӀалимзабаз чӀезабуна ччукӀел лӀугьиналъе гӀиллалъун рарал гӀемерал цӀадал рукӀин. Хадусеб микьго къоялъ ракьул гӀурагӀан къадар ччукӀун унеб букӀана аскӀоб бугеб [[Лъарал расалъи|лъарал расалъиялде]]; гьелъул хехлъи букӀана 250 м сордо-къоялда жаниб (2–3 м минуталда жаниб), къобахъанагӀан хехлъи цӀикӀкӀунеб букӀана.<ref name=":1">"Огонёк" журнал, 8 январ 1964</ref>. ЧчукӀелалъул лагадул халалъи букӀана 1,5 км, гӀеблъи — 1 километралде гӀунтӀун.<ref name="Паспорт"/>

ЧчукӀел гӀодобе щун чӀедал гьелъ нахъсверизабизе букӀана МочӀохъ лъар, лъел къадар эхебе бахине букӀана, гьединлъидал тӀокӀаб лъел къадар къватӀибе биччазе тадбир гьабизе кколаан. Гьединго хӀинкъи букӀана рукъзал риххизариялъеги.<ref name=":1" />

ЧчукӀел гӀодобе щвана микьго къоялдасан, гьеб речӀчӀана [[МочӀохъ|МочӀохъ]] росубугеб балалда, кутакаб, ракьбагъараб гӀадаб гьаракьги бахъун, амма росурагӀалда букӀараб лъабго мина гурони биххизабичӀо гьелъ<ref name=":1" />. КӀкӀалахъ лӀугьуна кутакаб тӀабигӀияб сангар, ва гьеб лъугьараб бакӀалда ччукӀелалъул лагадул къуват бахана 100 метраялде.<ref name="Паспорт"/>

ЧчукӀел бачӀин лъугӀидал, гӀадамал росулӀе руссине риччана. Амма тохлъукьего бачӀуна цоги хабар: хӀорниб лъел къадаралда хадуб халл кввезе тун вукӀарав Къадилазул Гьиматица хабар лъазабула лъел къадар гӀализабазда ккун букӀаралда дагьабги хехго бахунеб бугилан. Гьелъие гӀиллалъунги букӀуна хӀоралъуре мочоӀохъ лъаралъул лъим гуребги, киналниги ччукӀелалдаса хадур рагьарал гӀемерал иццазул лъиналгичвахизе байбихьула. Гьениве вачӀарав Хунзахъ мухъалъул лъалъалъул системаялъул идараялъул нухмалъулев Аталазул ХӀажица идараялъул инжинер Шайхасулазул ТӀалхӀатгун цадахъ хал-шал гьабула сангаралъул ва балагьула лъим къватӀибе биччазе данде кколеб бакӀ. КватӀичӀого кумекалъе рачӀуна Дагъистаналъул лъел магӀишаталъул монтажгун жо-жо баялъул идараялъул специалистал. ХӀалтӀи хеко гьабизе гьенибе рехули цӀиябл техника, гьелъие гӀоло гӀатӀид гьаризе ккана нухал ва цӀигьабизе ккана ччукӀелалъ хвезабун букӀараб нухалъул букӀа. 

ХӀукму гьабуна лъим къватӀибе биччазе 370 метра бугеб авариялъулаб рахъ (лоток) гьабизе. Булдузераз бухъун гьабула кӀудияб рахъ, гьенибго махх биун седеялъул устарзабаз кӀудил маххул тӀанчазул цоцаде биун-седон гьабула лоток.

ХӀоралъул хал-шал гьабидал, гӀалимзабазда ратула гьениб ччугӀа гӀезабиялъе шартӀал, гьелъ [[ГӀанди хӀор|ГӀанди хӀорихъа]] бачун биччала [[форел]] ччугӀа<ref name=":1"/>.

== ТӀабигӀат==
===Геология===
Территориялда дандчӀвала ракьазул чанго тайпа. Ругел ракьал руго мугӀрулал, гӀадатал чӀегӀеракьал, карбонатиял. Гьел рукӀуна мугӀрул мучӀдузулалгин чӀегӀерхӀалал ракьазулгун ва мугӀру гӀурдалгин карбонатиял деалкалиял ракьалгун комплексазда. Гьединго данчӀвала мугӀрул шагьбулуткьераб ракь. Эрозиялъул рахъалъ ракьал руго гьоркьохъебги къуватабги хӀалалъ гьеб лӀугьарал.<ref name="Паспорт"/>

===Флора===
ХӀоралъул рагӀаллъаби руго аслияб къагӀидаялъ гьетӀи дагьал ва гӀицӀал. Шималияб рахъалда хӀор цураб буго балал парсазда. Сверун бугеб аслияб гӀатӀилъи ккола субалпиял мучӀдуз.<ref name="ООПТ"/> ГъветӀхӀалаб гъветӀ-хер буго бакъбаккуда хӀорнибе лъар чвахзулеб бакӀалда, дандчӀвала хъахӀаб рицӀ, бигьародул къанагӀатал гъутӀби ва мирикария хъарахъ.<ref name="ООПТ"/> Жанубияб рахъалда ругел мучӀдузда дандчӀвала  мокъокъихер, бакъухер, тамало, хъахӀкьибил. ХӀоралда сверун руго лъетӀа гъвет-хер: бутихьин ва муцӀи.<ref name="ООПТ"/><ref name="Паспорт"/>

===Фауна===
ХӀор лӀугьун хадуб гьенибе биччана ГӀандихӀорниса масакӀччугӀа, бакӀалъул хӀалалде хекко ругьунлъараб. Гьеб гуребги, хӀорниб аклиматизат гьарун руго сазан, укун во цогидаб ччугӀа. Амфибиязул дандчӀвала хӀорилаб, гӀурччинаб ва цӀинкахараб къверкъ. Рептилиял руго [[лъадал хоноборохь]] ва ччутазул чанго навгӀ. ХӀор бархалъуда букӀиналъ, гьенир дандчӀваларо лъел хӀанчӀчӀи, амма гӀезегӀан бечедаб бугосубалпиял мучӀдузул орнитофауна — лъелкъадако, [[мокъокъ]], [[мучӀдузулаб ихдала]]. Сверухълъиялда дандчӀвала чанахӀанчӀазул хъвек, [[чӀегӀераб чудук]], [[хъахӀаб гюпс]], [[беркъотӀ]]. БацӀ дандчӀвала къанагӀат. ГӀагарлъухъ ругел рохьбакӀазда ратизе бегьула болъонал. ДандчӀвала гӀондокьал.<ref name="Паспорт"/>

===ЦӀунун ругел навгӀал ===
Россиялъул ва Дагъистаналъул багӀараб тӀехьалде росарал рухӀчӀаголъабазул ва гъветӀ-хералъул хӀоралда ва сверунбакӀалда дандчӀвала:<ref name="Паспорт"/>

* гъветӀ-хералъул цо навгӀ: [[Iris furcata]];
* хӀутӀ-хъумаралъул 7 навгӀ: кӀалкӀучӀазул [[махаон]] (Papilio machaon L.) ва [[Callimorpha dominula]], хӀутӀазул [[Адамсил зузудиро]] (Carabus adamsi), [[гьунгар зузудиро]] (Carabus hungaricus) ва [[куман зузудиро]] (Carabus cumanus), [[мергалрич|мергалричазул]] [[хъибихъараб мергалрич|хъибихъараб]] (Libellula depressa) ва [[багӀараб мергалрич|багӀараб]] (Libellula fulva);
* рукьбалал ччуӀгӀбузул 1 навгӀ: [[гӀандихӀорилаб масакӀ]] (Salmo trutta ezenami);
* хӀанчӀазул 7 навгӀ: [[беркъотӀ]] (Aguila chrysaetos), [[хъвек]] (Gypaetus barbatus), [[чудук]] (Neophron percnopterus), [[чӀегӀераб чудук]] (Aegypius monachus), [[хъахӀаб гюпс]]  (Gyps fulvus), [[лачен]] (Falco peregrinus), [[кавказалъулаб гӀансахӀинчӀ]] (Lururus mlokosiewiczi).

==ХӀор ва сверун бугеб тӀабигӀат цӀуни==
МочӀохъ хӀор гъорлӀе бачун буго [[Шималияб Кавказ|Шималияб Кавказалъул]] ва Каспий регионалъул бищун кӀвар бугел лъелалги хьуцӀазулал бакӀазул каталогалде. Гьеб данде ккола [[Рамсар конвенция|Рамсар конвенциялъул]] (халкъаздагьоркьосеб кӀвар буел лъелалги хьуцӀазулал бакӀал) кӀиго критериялъе:<ref name="Паспорт"/>
* I критерий: лъелабгин хьуцӀазулаб бакӀ, [[Бакъбаккул Кавказ|Бакъбаккул Кавказалъе]] жиб эталонияб ва къанагӀатаб, тӀабигӀияб хӀалалде гӀагараб мугӀрузулаб хӀорлъун кколе;
* II критерий: лъелабгин хьуцӀазулаб бакӀ ва сверун бугеб территория, жидеца къанагӀатал хӀанчӀазул ва масакӀ ччугӀаялъул бетӀербахъи кколеб.

==Туризм==
МочӀохъ хӀор буго машгьураб туристикияб бакӀ. Хасало гьелда тӀад чӀвараб цӀвер лӀугьуна тӀабигӀияб хъещтӀонбакӀалде, гьенире рачӀуна гӀемерал туристал.<ref>{{cite web |author = |lang = ru |url = https://www.m24.ru/videos/regiony/02032021/280074 |deadlink = no |archive-url = |archive-date = |title = Природный каток образовался в дагестанском селе Мочох |website = m24.ru |access-date = 2022-01-10}}</ref>

==Ралагье гьединго==
*[[Тобтил чвахеро]]

==МугъчӀваял==
{{ХӀужаби}}

==РегӀелал ==
* {{YouTube|PAfD7oylNN8}}

[[Категория:Хунзахъ мухъалъул география]]
[[Категория:ХӀорал]]
[[Категория:Лъел объектал]]
[[Категория:Дагъистаналъул хӀорал]]
[[Категория:ГӀандигӀоралъул хӀавуз]]
[[Категория:Хунзахъ мухъалъул лъел объектал]]
