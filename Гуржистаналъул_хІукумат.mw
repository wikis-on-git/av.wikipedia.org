'''Гуржистаналъул хІукумат''' ({{lang-ka|საქართველოს მთავრობა|tr}}) — [[Гуржистан|Гуржистаналда]] бугеб тІубазабиялъулаб хІакимлъиялъул бетІераб идара, жиндица пачалихъалъул жанисебги къватІисебги сиясат бачунеб. Гьеб гІуцІун буго премьер-министерасдасаги — хІукуматалъул бетІер — ва цогидал министерзабаздасаги, жидеца жавабги хІисабги Гуржистаналъул парламенталджа цебе кьолел.<ref name="con54">{{cite constitution |article=54 |clause= |section= |polity=Georgia |date= 2018 }}</ref> ХІукуматалъул гьанжесел ихтиярал ва тІадалжал рекъезарула [[Гуржистаналъул конституция|конституциялде]] 2017 ва 2018 соналъ къабул гьарурал тІадежубанжалаз.<ref name="Civil Georgia">{{cite news|title=Constitutional Changes Passed on Final Reading|url=http://civil.ge/eng/article.php?id=30976|access-date=25 March 2018|work=Civil Georgia|date=19 January 2019|language=en}}</ref> 1991 соналъул 14 маялдаса 1996 соналъул 9 новембералде щвезегІан тІубазабиялъул хІакимлъи букІана рехсолеб Гуржистаналъул Республикаялъул Министерзабазул кабинет (საქართველოს რესპუბლიკის მინისტრთა კაბინეტი) хІисабалда.<ref name="law1">{{cite act|title=საქართველოს პრეზიდენტის ბრძანებულება №728|trans-title=|type=Order of the President of Georgia|number=728|language=ka|date=9 November 1996|article=|article-type=|page=|url=https://matsne.gov.ge/ka/document/view/109018?publication=0}}</ref>

Гьанжесеб хІукуматалъе нухмалъи гьабулев вуго [[ГьерекІли Гарибашвили]], хІакимлъуда жив 2021 соналъул 22 фебруаралдаса вугев.

== Конституциониял гІурхъелал ==

=== ГІуцІи ===
Гуржистаналъул хІукумат гІуцІун буго премьер-министерасдасаги цогидал министерзабаздасаги. Премьер-министр ккола хІукуматалъул бетІер. Жидеца министерлъиязул жавабги кьолел ва пачалхъияб нухмалъиялъул хасаб секторалъе бетІерлъиги гьабулел министерзаби гурелги, хІукуматалде гъорлІе вачун вукІине бегьула цо яги чанго пачалихъияв министер, жидеца хІукуматалъ хасаб кІвар бугел масъалаби тІураязда хадуб хал кколел.<ref name="con54" /> ХІукуматалъул гъорлІчиясе конституциялъго гьукъун буго сиясияб партиялда гурони хъулухъалда вукІне. ХІукуматалъ жиндирго вакиллъи чІезабула пачалихъалъул админинистративиял бутІабазда штаталъул вакил яги губернатор тІамиялдалъун.<ref name="con54" />

ХІукуматалъул бетІерлъун кколев премьенр-министерас хъулухъалде тІамула ва хъулухъалдаса рахъула министерзаби ва хІукуматалъул цояв гъорлІчиясда тІадкъала вице премьер-министерасул тІадал ишал. Премьер-министер ва хІумат ккола Гуржистаналъул парламенталда цебе хІисаб кьолеллъун.<ref name="con55">{{cite constitution|article=55|clause=|section=|polity=Georgia (country)|date=2018}}</ref>

=== Божиялъул вотум ===
ЦІидасан бищараб парламенталъул киналниги ихтиярал тасдикъ гьарун хадуб хІукуматалъул жиндирго ихтиярал кьола парламенталъухъе ва жиндирго тІадал ишал тІуралел букІуна цІияв прьемьер-министер хъулухъалде тІамизегІан. Премьер-министер хъулухъалдаса гІодов чІараб яги гьесул ихтиярал цогидаб къагІидаялъ чІезарураб вакъигІат ккани, хІукуматалъул хІалтІи гьаби давам гьабула цІияв премьер-министер тІамизегІан.<ref name="con56">{{cite constitution|article=56|clause=|section=|polity=Georgia (country)|date=2018}}</ref> Кинахун кканиги, кІиго анкьида жаниб парламенталъ билІинабизе ккола божиялъул вотум хІукуматалъе, жиб хал гьабизе кьураб парлементалъулал рищиязда бищун лъикІал хІасилал ккараб сиясияб партиялъ премьер-министерлъуде вихьизавурав кандидатас. Божиялъул вотум къабул гьабиялъе къваригІуна парламетналъул гъорлІчагІазул гІемерисел гьаркьал.

ЦІараб заманалде парламенталъул божиялъул вотум къабул гьабичІони, Гуржистаналъул президентас парламент биххула данде кколеб болжал лІугІидал кІиго анкьидаса хеккоги лъабго анкьадаса кватІунги гуреб заманалда ва лъазарула иргадулал гурел парламенталъулал рищиял. ХІукуматалъе божиялъул вотумалдаса хадуб кІиго къоялъда жаниб Гуржистаналъул президентас тІамула премьер-министер. Нагагь цІараб заманалда жанив президентас премьер-министер тІамичІони, гьев тІамуравлъун лІугьуна живго.

=== БожунгутІиялъул вотум ===
ХІукуматалъе божунгутІиялъул вотум биІинабизе бегьула парламеталъул киналниги гъорлІчагІазул къадаралъул лъабго бутІа гьабун цоялдаса цІикІкІараз гьединаб суал цебе лъедал. БожунгутІиялъул суал цебе лъейгун цадахъ инициатораз премьер-министерасул хъулухъалде кандидат вихьизавула, гьес бихьизабула цІияб хІукумат.<ref name="con57">{{cite constitution|article=57|clause=|section=|polity=Georgia (country)|date=2018}}</ref> Парламенталъ къабул гьабичІонани хІукуматалъе божунгутІиялъул вотум, парламенталъул гьелго гъорлІчагІазул букІунаро ихтияр божунгутІиялъул вотум хал гьабизе хадусеб анлІго моцІида жаниб.<ref name="con57" />

== Гьанжесеб кабинет ==
{| class="wikitable"
!Министерлъи
!Министер
!Хъулухъалда
|-
|Премьер-министер
|[[ГьерекІли Гарибашвили]]
|22 фебруар 2021
|-
|Жанисел ишазул министер
|[[ВахтІанг Гомелаури]]
|8 септембер 2019
|-
|Регионалияб цебетІеялъул ва инфраструктураялъул министер
|[[ГьерекІли Карселадзе]]
|22 фебруар 2021
|-
|Экорномикаялъул ва щулияб цебетІеялъул министер
|[[Натела Турнава]]
|18 април 2019
|-
|КъватІисел ишазул министер
|[[Давид Залкалиани]]
|20 юн 2018
|-
|Финансазул министер
|[[Лаша Хуцишвили]]
|1 април 2021
|-
|ЦІунелалъул министер
|[[Джаваншел Бурчуладзе|Джаваншер Бурчуладзе]]
|22 фебруар 2021
|-
|Лъайкьеялъул, гІелмуялъул, маданияталъул ва спорталъул министер
|[[Михаил Чкенкли]]
|13 новембер 2019
|-
|Сверухълъел цІуниялъул ва росдал магІишаталъул министер
|[[Леван Давиташвили]]
|15 декембер 2017
|-
|Вице-премьер, юстициялъул министер
|[[Рати Брегадзе]]
|1 априль 2021
|-
|Оккупхинарурал территорияздаса гочине ккаразул ишазул, захІматалъул, сахлъи ва жамгІияб цІуниялъул министер
|[[Екатерине Тикарадзе]]
|18 юн 2019
|-
|Рекъел гьабиялъул ва ватІанчилъияб ращалъиялъул пачалихъияв министер
|[[Теа Ахвледиани]]
|6 август 2020
|}

==ХІужжаби==
{{Reflist}}

[[Category:Гуржистаналъул хІукумат| ]]
[[Category:Националиял кабинетал|Гуржистан]]
