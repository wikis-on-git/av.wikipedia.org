'''Имам ГъазимухIамад'''

Генуса имам Гъази-МухIаммадил тарихалдасан макъсуд буго гьес кафурзабазулгун рагъги гьабун [[дагъистан]]алъул ва [[чачанал]]ъул бусурбабазда гьоркьоб дин аль-ислам кинаб къагIидаялда билъанхъизе гьабулеб букIарабали лъай.

Гьeв кIудияв Аллагьасул вали, кIудияв диналъул мужаддид, бусурбабазул бахIарчияв, гIилмияв имам, Дагъистаналъул Генуб росулъ загьирлъараб гвангъараб шаригIаталъул ва тIарикъаталъул нур, ахирги жив бацIцIадаб нияталда гIурусазда данде вагъулаго шагьидлъун хварав.

Гьесул тарих данде гьабизе цохIого цо Генуса ХIассанилав-дибир ургъун вуго. Гьес хъван буго гьаб багьа тIадегIанаб баянаб тарих. Гьев живгоги Генуса устар, шейх ГIабдуллагь-хIажиясул заманалда вукIарав чи вуго. Амма нижеда жиб лъалареб гIиллаялъе гIоло гьесул гьaб багьа тIадегIанаб тIехьалъул йа тIаралъи-мукъадиматниги йа ахир-хатиматго гуреб имамасул гъазаватазулги ва хасго гъосул халил шагьидлъиялъул хIакъалъулъги хъван бажарун гьечIо.

Ялъуни гьеб данде гьабун тIубазегIан живго хун ун ватизе ккола. Ялъуни данде гьабулеб заманаялда цо щибниги гIиллаялдалъун живго хвeзегIан тIубазе гьабун бажаричIого букIине бегьула.

Гьаб соналъул – 1369-леб гьижрияб – авалалда, дица генуса ГIалил ГIабдуллагьан абулев, лъикIав, хутIаразул хутIарав, иман щулияв, жиндаса баракат щолев гIалимчи, гьев имамасул цебесеб наслуялъул чи, гьесда ГьаракIуниб кьезеги гьабун, босун гьениб ккун дица гьеб кинабго насху гьабун хъвана, ГьаракIуниса дир гIагарал чагIазул цояв, нижер дибир жакъасев ГьаракIунив вугев нижер кIудияв имам, ва дир устарасул Фахруддин-афандил кваранаб квер Хабсури абулев чиясул кумекалдалъун. <ref>http://http://avaristan.livejournal.com/3078.html</ref>
 

==  Примечания  == 
<references/>  



[[Категория:МагIарулал]]
