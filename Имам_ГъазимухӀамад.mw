'''Имам ГъазимухӀамад'''

Генуса имам Гъази-МухӀаммадил тарихалдасан макъсуд буго гьес кафурзабазулгун рагъги гьабун [[дагъистан]]алъул ва [[чачанал]]ъул бусурбабазда гьоркьоб дин аль-ислам кинаб къагӀидаялда билъанхъизе гьабулеб букӀарабали лъай.

Гьeв кӀудияв Аллагьасул вали, кӀудияв диналъул мужаддид, бусурбабазул бахӀарчияв, гӀилмияв имам, Дагъистаналъул Генуб росулъ загьирлъараб гвангъараб шаригӀаталъул ва тӀарикъаталъул нур, ахирги жив бацӀцӀадаб нияталда гӀурусазда данде вагъулаго шагьидлъун хварав.

Гьесул тарих данде гьабизе цохӀого цо Генуса ХӀассанилав-дибир ургъун вуго. Гьес хъван буго гьаб багьа тӀадегӀанаб баянаб тарих. Гьев живгоги Генуса устар, шейх ГӀабдуллагь-хӀажиясул заманалда вукӀарав чи вуго. Амма нижеда жиб лъалареб гӀиллаялъе гӀоло гьесул гьaб багьа тӀадегӀанаб тӀехьалъул йа тӀаралъи-мукъадиматниги йа ахир-хатиматго гуреб имамасул гъазаватазулги ва хасго гъосул халил шагьидлъиялъул хӀакъалъулъги хъван бажарун гьечӀо.

Ялъуни гьеб данде гьабун тӀубазегӀан живго хун ун ватизе ккола. Ялъуни данде гьабулеб заманаялда цо щибниги гӀиллаялдалъун живго хвeзегӀан тӀубазе гьабун бажаричӀого букӀине бегьула.

Гьаб соналъул – 1369-леб гьижрияб – авалалда, дица генуса ГӀалил ГӀабдуллагьан абулев, лъикӀав, хутӀаразул хутӀарав, иман щулияв, жиндаса баракат щолев гӀалимчи, гьев имамасул цебесеб наслуялъул чи, гьесда ГьаракӀуниб кьезеги гьабун, босун гьениб ккун дица гьеб кинабго насху гьабун хъвана, ГьаракӀуниса дир гӀагарал чагӀазул цояв, нижер дибир жакъасев ГьаракӀунив вугев нижер кӀудияв имам, ва дир устарасул Фахруддин-афандил кваранаб квер Хабсури абулев чиясул кумекалдалъун. <ref>http://http://avaristan.livejournal.com/3078.html</ref>
 

==  Примечания  == 
<references/>  



[[Категория:МагIарулал]]
