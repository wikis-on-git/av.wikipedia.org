{{Тарихияб пачалихъ
|статус = тарихияб пачалихъ
|цӀар = Сарир
|оригинал_цӀар = 
|байрахъ = 
|байрахъ_гъоркьхъвай =
|герб = 
|герб_гъоркьхъвай = 
|шигӀар = 
|шигӀаралъул_таржама = 
|гимн =
|карта =
|роцен = 
|сипат-сурат =
|successionbelow = 
|p1 = Сасанилазул империя
|flag_p1 = Senmurv.svg
|image_p1 =
|p2 =
|flag_p2 = 
|image_p2 = 
|p3 = 
|flag_p3 = 
|image_p3 = 
|s1 = Авар нуцаллъи
|flag_s1 = Awarenflag.png
|image_s1 = 
|s2 = 
|flag_s2 = 
|image_s2 = 
|s3 = 
|flag_s3 =
|image_s3 =
|гӀуцӀана = [[VI гӀасру|VI]]
|тӀагӀинабуна = [[XI гӀасру|XI]]
|тахшагьар = Хумрадж (Хунзахъ)
|шагьарал =
|мацӀ = 
|расмияб_мацӀ =
|дин = [[Насранияб дин|Насранияб]], [[Ислам]]
|валюта =
|гӀатӀилъи =
|халкъ = 12 азар хъизан<ref name="Бакиханов">{{cite web |url=http://www.vostlit.info/Texts/rus2/Bakihanov/vved.phtml |lang=ru |title=Гюлистан-и Ирам |author=Аббас-Кули-ага Бакиханов |website=«[[Восточная литература (сайт)|Восточная литература]]» |date=1991 |accessdate=2020-07-06 |description=''<small>Текст воспроизведён по изданию: Аббас-Кули-ага Бакиханов. «Гюлистан-и Ирам». Баку. «Элм». 1991</small>''}}</ref>
|хӀакимлъиялъул_форма =
|наслу =
|тӀадеги_параметр =
|параметралда_жаниб =
|тӀадеги_параметр1 =
|параметралда_жаниб1 =
|тӀадеги_параметр2 =
|параметралда_жаниб2 = 
|тӀадеги_параметр3 =
|параметралда_жаниб3 =
|тӀадеги_параметр4 =
|параметралда_жаниб4 =
|тӀадеги_параметр5 =
|параметралда_жаниб5 =
|тӀадеги_параметр6 = 
|параметралда_жаниб6 =
|бутӀрузул_титул2 =
|бутӀрузул_титул3 =
|бутӀрузул_титул4 =
|бутӀрузул_титул5 =
|бутӀрузул_титул6 =
|бутӀрузул_титул7 =
|бутӀрузул_титул8 = 
|бутӀрузул_титул9 =
|бутӀрузул_титул10 =
|бутӀрузул_титул11 =
|бутӀрузул_титул12 =
|бутӀрузул_титул13 =
|бутӀрузул_титул14 =
|бутӀрузул_титул15 =
|бутӀрузул_титул16 =
|бетӀер1 =
|бетӀерасул_титул1 =
|бутӀрузул_титул =
|бетӀерасул_сон1 = 
|бетӀерасул_сон2 =
|бетӀер2 =
|бетӀерасул_сон3 =
|бетӀер3 =
|бетӀерасул_сон4 = 
|бетӀер4 =
|бетӀерасул_сон5 = 
|бетӀер5 =
|бетӀерасул_сон6 = 
|бетӀер6 =
|бетӀерасул_сон7 =
|бетӀер7 =
|бетӀерасул_сон8 =
|бетӀер8 =
|бетӀерасул_сон9 =
|бетӀер9 =
|бетӀерасул_сон10 =
|бетӀер10 =
|бетӀерасул_сон11 =
|бетӀер11 =
|бетӀерасул_сон12 =
|бетӀер12 =
|бетӀерасул_сон13 =
|бетӀер13 =
|бетӀерасул_сон14 =
|бетӀер14 =
|бетӀерасул_сон15 =
|бетӀер15 =
|бетӀерасул_сон16 =
|бетӀер16 =
|этап1 =
|дата1 =
|сон1 =
|этап2 =
|дата2 =
|сон2 = 
|этап3 =
|дата3 =
|сон3 = 
|этап4 =
|дата4 =
|сон4 = 
|этап5 =
|дата5 =
|сон5 = 
|этап6 =
|дата6 =
|сон6 = 
|этап7 =
|дата7 =
|сон7 = 
|этап8 =
|дата8 =
|сон8 = 
|этап9 =
|дата9 =
|сон9 = 
|этап10 =
|дата10 = 
|сон10 = 
|этап11 =
|дата11 =
|сон11 =
|цебе =
|хадуб =
|цебе1 =
|цебе2 =
|цебе3 =
|цебе4 =
|цебе5 =
|цебе6 =
|цебе7 =
|хадуб1 =
|хадуб2 =
|хадуб3 =
|хадуб4 =
|хадуб5 =
|хадуб6 =
|хадуб7 =
|type_before =
|type_after =
|flag_p8 = |image_p8 =
|p9 =
|flag_p9 =
|image_p9 =
|p10 =
|flag_p10 =
|image_p10 =
|p11 =
|flag_p11 =
|image_p11 =
|p12 =
|flag_p12 = 
|image_p12 =
|p13 =
|flag_p13 =
|image_p13 = 
|p14 = 
|flag_p14 =
|image_p14 =
|p15 =
|flag_p15 =
|image_p15 =
|flag_s8 =
|image_s8 =
|s9 =
|flag_s9 =
|image_s9 =
|s10 =
|flag_s10 =
|image_s10 =
|s11 =
|flag_s11 =
|image_s11 =
|s12 =
|flag_s12 =
|image_s12 = 
|s13 =
|flag_s13 =
|image_s13 =
|s14 =
|flag_s14 =
|image_s14 =
|s15 =
|flag_s15 =
|image_s15 = 
|гӀуцӀана2 =
|гӀуцӀана3 =
|тагӀинабуна =
|тагӀинабуна2 =
|тагӀинабуна3 = 
|баянал =
|викигъамас =
|nocat =
}}
{{Дагъистаналъул тарих}}

'''Сарир''' ('''Серир''') — [[магӀарулал|аваразул]]<ref>{{тӀехь|автор=Аббас-Кули-Ага Бакиханов|бутӀа=Топографическое описание Ширвана и Дагестана. Положение и наименование стран, происхождение жителей. Языков и вероисповеданий|бутӀер=Гюлистан-и Ирам|ссылка бутӀа=http://www.vostlit.info/Texts/rus2/Bakihanov/framevved.htm|место=Баку|басмаялде бахъараб бакӀ=Элм|сон=1991}} Цитата: «Территория Сарира локализуется в междуречье Андийского Койсу, Аварского Койсу и Кара-Койсу. Населена была аварами.»</ref> [[Дагъистан|мугӀрузул Дагъистаналда]] букӀараб гьоркьохъел гӀасрабазул пачалихъ, [[VI гӀасру|VI]] - [[XII гӀасру|XI]] гӀасрабазда жиб букӀараб. Гьелъул хӀакимзабазул дин букӀана [[христианлъи]].

== ЦӀар ==

Гьелъул цӀар бачӀана [[гӀарабал|гӀарабаца]] гьенив вукӀарав хӀакимасде абулеб букӀараб цӀаралдасан: «''сахӀиб ас-сарир''» — «тах-бакӀалъул хважаин»<ref name="minorskiy">[http://odnapl1yazyk.narod.ru/hududalal.htm В. Ф. Минорский. Худуд ал-Алам.]</ref>.

"Сарир" абураб термин кколаро халкъалъул цӀарлъун, гьеб ккола цо-цо бакӀалда бетӀерасул титуллъун ("сахӀиб ас-Сарир"), цогидал бакӀазда пачалихъалъул цӀарлъун.<ref>"Авария в X-XV вв." Введение. (Атаев М. М.).</ref>

== Ракь ==
Жакъа къоялде цӀунун ругел сипатазда рекъон, Сарир букӀана гӀемерал гӀадамалги ругел, гӀемерал хъулбуз щулат гьабураб хӀукуматлъун. Гьелъул тахшагьар букӀана [[Хунзахъ]].

Жиндир бищун цебе тӀураб заманалда Сариралде гъорлъе унаан Дагъистаналъул мугӀрузул рахъги гӀодолъиги, ва гьединго мадугьалъихъ ругел ракьалги (Черкессалъа бахъараб Дербендалде щвезегӀан){{sfn|Бейлис В. М.|1963|с=258}}.

Сариралъул — Дербендалдаса хьундасебгун бакътӀерхьул рахъалда лъабго бахиналъ — букӀана 12000 росу. Сариралъул ханасда цӀар букӀана Пилан-шагь, ва гьев вукӀана христианияв. Цо-цо тарихчагӀаз абухъе, Сасанидазул наслуялъул ахирисев хан Ездигерд, гӀарабаз жив къезавидал, лъутун вуго Хорасаналде, ва амма жиндирго меседил тах ва гӀемераб бечелъи Бахрам-Чубин абулеб тухумалъул хӀакимгун Ездигердица нухарегӀун буго [[Кавказалъул мугӀрул|Кавказалъул мугӀрузде]]. Гьев Бахрам-Чубиназул хӀакимас, хадуб Саририн жинда цӀар лъураб ракь босун, гьеб тахги ва кинабниги ракьги, мулкги тун буго жиндирго наслабазе. Гьижраялъул VI-леб гӀасруялда (1107 ва 1205 саназда гьоркьоб) вукӀарав машгьурав шагӀир Низамица гьеб цӀар, ай Сарир абулеб, бачӀанин рикӀкӀун буго Кей-Хосровил тахалъулги тажалъулги цӀаралдаса, жалги гьенир (ай Сариралда) нохъабазда рахчун ругел.<ref name="docviewer.yandex.ru">[https://docviewer.yandex.ru/view/0/?*=sl5NDVFuJQRjyfCOu2sb5fCmRel7InVybCI6Imh0dHA6Ly93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmIiwidGl0bGUiOiIxMjg0ODMyNjkzLnBkZiIsInVpZCI6IjAiLCJ5dSI6IjEzMzM1NjI1MzE1MzA2MjUyMzgiLCJub2lmcmFtZSI6dHJ1ZSwidHMiOjE1NTMwODIyOTQ4MzMsInNlcnBQYXJhbXMiOiJsYW5nPXJ1JnRtPTE1NTMwODIyNjcmdGxkPXJ1Jm5hbWU9MTI4NDgzMjY5My5wZGYmdGV4dD0lRDAlOTAuKyVEMCU5MSVEMCVCMCVEMCVCQSVEMCVCOCVEMSU4NSVEMCVCMCVEMCVCRCVEMCVCRSVEMCVCMislRDAlQkYlRDAlQjglRDElODElRDAlQjAlRDAlQkIlMkMrJUQxJTg3JUQxJTgyJUQwJUJFKyVEMSU4OCVEMCVCNSVEMCVCOSVEMSU4NSslRDAlOTAlRDAlQjElRDElODMtJUQwJTlDJUQxJTgzJUQxJTgxJUQwJUJCJUQwJUI4JUQwJUJDJnVybD1odHRwJTNBLy93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmJmxyPTIxMyZtaW1lPXBkZiZsMTBuPXJ1JnNpZ249NDNhMjEyZDYyYjc2Yzk2N2NhNmMwZmEyMDkzMWIwODUma2V5bm89MCJ9&page=31&lang=ru]</ref>

Цогидаз абула, Сарир абураб цӀар бачӀанин  гьеб бакӀалъул ханзабазул меседил тахида гӀодор чӀезе бугеб итяралдаса. Сариралъул ханас жиндирго кверщаликь ругел халкъазул бакьарав чи лъугьинавулев вукӀун вуго лагълъун, ва гьес чабхъенал гьарулел рукӀун руго хазаразул ракьалде. Сариралда аскӀоб букӀана Зирехгеран, гьабсагӀат бугеб Кубачи, жаниб гӀумру гьабун ругел — бусурбаби, христианал ва жугьутӀал. Сариралдаса хьундехун букӀана Гъумекиб, жиб Хайтакъалдаса бакътӀерхьудехун бугеб. Амма хадуб, Бакихановас рехсолеб буго: Гун (Хун) абулеб рахъ бугин МугӀрузулаб Гъумекиб ва Авар, ва гьезул хан вугин Пилан-шагь, гьес ханлъи гьабулеб буги Гъумекибги, ГӀахъущаги, Аваралдаги. Гелбахъ — Сариралъул хьундасеб тахшагьарилан жинда абулеб букӀараб — Бакихановасда рекъон, букӀун буго Сариралъул цояб рахълъун, жинда жаниб Агран шагьар бугеб, жибги [[Сулахъ|Сулахъалъул]] кваранаб рагӀалда букӀараб, Гъизил-Яралда (Гъизляралда) букӀараб Сурхаб щулалъи, Кичимаджар хъала — Эндиреялдаса тӀадехун, Чумлуялда букӀараб, Улумажар хъала (Татартоп) — гьабсагӀат ГьитӀинаб Кабардаялда бугеб михӀмар. Гьенибго Бакихановас хъвалеб буго, Сариралъул ханасе [[Терек|Терекалъул]] байбихьи бугеб бакӀалда рукӀарал гӀарцул магӀданал рахъулеб бакӀги Аграналда пугеб пахьул магӀдан бахъулеб бакӀги кколеб букӀанин; Сулахъалъул квегӀаб рагӀалда Чирурталдаса тӀадехун ругел рухӀарал иццаазде гьанжеги абулин Гелбахъалъул лъиналин, ва гьеб цебе рехсарабщинабги, Семендерги, Кейванги (Индираялдаги Таркиялдаги гьоркьоб) ва Сулахъалъул кваранаб рагӀалда бугеб Балхги гъорлъе унин Туман-шагьил ракьазде.<ref name="docviewer.yandex.ru" />

== Тарих ==

=== Сарир лъугьин ===
Сарир пачалихъ хӀисабалда баккана V гӀасруялда. Биценазда гьеб хурхинабун буго персазул ханзабазул тах мугӀруде бачӀиналда. Цо-цо баяназда рекъон, Сариралъе кьучӀ лъурав чилъун рикӀуна персазул рагъул цевехъан Бахрам Гур; цогиязда рекъон — бакӀалъул ханлъун чи танин персазул шагь Хасров Ануширваница. Сариралъул бутӀрузул букӀана меседил тах, ва гьеде гьабулеб букӀараб цӀар буго авараншагь. ГӀарабазул Ибн Рустаца (X гӀ.)баян кьолеб буго, Сариралъул ханасда цӀар бугин «Авар» (Auhar) абун..

VI гӀасруялда [[Хьундасеб Кавказ|Хьундасеб Кавказалдасан]] Европаялде рачӀана аварал — гьоркьохъеб Азиялдаса гочарулеб халхъ (гӀемерисех рикӀкӀуна гьел рукӀанин монголазул гӀагараб халкълъул), жидеца цебесеб заманалда «сино-кавказоязалъулал» халкъал ракӀарараб (цо ккураб пикру гӀалимзабазда гьоркьоб гьеб рахъалъ гьечӀо). Гьел аваразул цо къокъа чӀана Дагъистаналда, гьез лъуна Сариралъе байбихьи ва гьелъул къуватаб пачалихъ лъугьинабуна, гьелдалъун гьес кьучӀги лъуна магӀарулазул миллаталъе. Гьеб теориялъул рахъ ккураллъун руго [[Маркварт, Йозеф|Й. Маркварт]], [[Прицак, Омельян Иосифович|О. Прицак]], [[Минорский, Владимир Фёдорович|В. Ф. Минорский]], [[Бейлис, Владимир Михайлович|В. М. Бейлис]], [[Магомедов, Мурад Гаджиевич|М. Г. Магомедов]], [[Айтберов, Тимур Магомедович|Т. М. Айтберов]].

X гӀасруялъул гӀарабазул тарихчи МасгӀудиясдасан бачӀана:«[[ГӀарабал|ГӀарабаз]] [[ГӀарабаз Иран бахъи|Иран бахъидал]], ахир тӀаде гӀунӀана сасанидазде, сасанидазул хан Йездигерд гӀарабаздаса лъутана, жиндаго цеве гьес витӀана божарав чи Сариралде жиндирго бечелъигун ва меседил тахгун. Хан чӀавана, гьес витӀарав божарав чи вахчана мугӀрузулаб Дагъистаналда. Сариралъул ханас жиндаго абизе лъугьана СахӀиб-ас-Сарир абун, ай меседил тахалъул хважаин, гьесул кверщаликь ругел гӀадамазде сарирал абун. Сариралъул ханасул букӀана бахъун бадарулареб къуватаб хъала, цӀарги ал-Ал (Аркас) бугеб, гьениб жаниб цӀунун букӀана кинабго гьесул хазина. Тахшагьарлъун букӀана Хумрадж (Хунзахъ). Улкаялда букӀана 12000 тухум, жалги батӀи-батӀиял жанияблъиязде риххарал, ва ханас жиндиего бокьарав чи лагълъун гьавулаан. Сариралъул ханасда абулаан „Авар“-илан. Гьев вукӀана [[Насранияб дин|насранияв]], пачалихъалъул хутӀарал гӀадамал рукӀана хъанчие лагълъи гьабулел, гьез лагълъи гьабулаан „бакъвараб бетӀералъе“. Сариралъул рукӀана батӀи-батӀиял халкъал. Сариралъул гӀоръи цураб букӀана хазаразулгун, ва гьелгун Сариралъе гӀемер рагъал гьарулаан»{{sfn|Магомедов Р. М.|2002|с=59}}.

Сарир буго гӀаммаб цӀар. ГӀарабаз Сариралъул хӀакъалъулъ хъвалеб мехалда, Сариралда гъоркь букӀана Дагъистаналъул гӀемерал ракьал, ва гьенир рукӀана гӀемерал халкъал (гьездаго гьоркьор Европаялде арал аваразул хутӀаралги, хазаралги). ГӀарабазул ракьал Дагъистьан сверун кӀодолъидал, Сариралъул ракьал гьитӀинлъулел рукӀана. Гьелъул хӀасилалда Сариралъулхъ хутӀана цохӀо гьабсагӀат ругел магӀарулазул мухъазулги ва цо-цо гьезда мадугьалихъ ругел мухъазулги ракьал. Сарир абураб цӀар магӀарулазе чияраб кколаро, буртияз гьабсагӀатги абула магӀарулазда сулиял (ай магӀарулал) абун, гьебги Сарир абураб рагӀиялъул гӀагараб ккола{{sfn|Магомедов Р. М.|2002|с=59}}.

=== Сарир VII–XI гӀасрабазда ===

В [[VII гӀасру|VII]]–[[VIII гӀасру|VIII]] гӀасрабазда  Сариралъ Хазар каганаталъул рахъ ккуна гьелъ гӀарабазде данде гьабулел рагъазулъ. Гьебго заманалда Сариралъул кколаан Эрети ва Тушети. ГӀарабаз мекъса рикӀкӀунаан Сарир, насранияб хӀукумат хӀисабалда, Византиялда бараб букӀанилан.

[[737 сон|737]] соналъ гӀарабасул аскар Марван ибн МухӀамадил бетӀерлъиялда гъоркь Сариралде тӀаде кӀанцӀана. Сариралъ къуватаб данде чӀей гьабуна; лъагӀалица тӀаде кӀанцӀаразде данде рагъ гьабуна. ГӀарабаз, сверун ккун, босана Гъумекиб бугеб хъала. Хадур гьел рачӀана [[Хунзахъ|Сариралъул тахшагьаралде]]. Ал-Куфиясда рекъон, Марваница битӀун лъагӀалица сверун ккуна Сариралъул ханасул [[Хунзахъ|хъала]], ва гьелдаса хадуб Сариралъул ханасда (Абухисрода) тӀад лъуна магъало кьей.

ГӀарабал ана мадугьалхъ бугеб Туманалде, Сарир лъугьана [[ГӀарабазу Халифаталда|ГӀарабазул Халифаталда]] бараб пачалихълъун{{sfn|Магомедов Р. М.|2002|с=67}}. Сариралъул ханасда тӀад лъуна щибаб лъагӀелалъ Дербендалда вугев гӀарабазул сардарасе 500 къвакӀарав гӀолохъанчиги, 500 кьунсрул чӀегӀерал ясги лагълъуде кьезе, гьединго [[Дербенд|Баб-ал-Абвабалъул]] тӀорщел цӀунулеб бакӀалде 100000 роцен тӀорщалилги кьезе{{sfn|Магомедов Р. М.|2002|с=68}}<ref>Древние правовые памятники Аваристана/ / 2013-03-28/</ref>. 

1928 соналъ сиясатаб тӀадкъаялдалъун Хунзахъе щварав гӀурус офицер Хринсафил хъвай-хъвагӀиялда буго: «гьаб шагьаралда» (ай Хунзахъ) [[ислам]] тӀибитӀизабуна 790/91 соналъ Аб­дулмуслимица ХӀамзатил «яргъил къуваталдалъун». ГӀарабалда бугеб «Абулмуслимил Тарихалда» гьединго рехсон вуго Абулмуслимги Хунзахъги. Гьелда рекъон, VIII гӀасруялъул машгьурав сиясатчи ГӀабдурахӀман Хорасани, тарихалда живги Абулмуслим цӀаралдалъун рагӀарав, вачӀун вукӀун вуго Бакъдасеб Дагъистаналде, ва гьениб гьес ислам тӀибитӀизабулеб букӀун буго. Гьесул хӀалтӀи цебе бачун буго гьесул лъималазги, лъималазул лъималазги. Абулмуслимил наслуялъул цо гӀаркьел рещтӀун буго Гъумекиб, цогияю — Аваралда, ай Хунзахъ<ref>[https://mylektsii.ru/5-56544.html]</ref>.

«[[Дербенд-наме]]»-ялда рекъон в 733/34 соналъ халифасул вац Маслама ибн ГӀабдулмалик, Гъумекибги, Хайдакъги Табасаранги кверде босун хадуб, тӀаде уна гӀахъущдериде ва «аваразде, жидер тахшагьар Хунзах бугел». Мас­ламаца, гьеб иццалда рекъон, гьезда тӀад бергьенлъ босула, хвалчадалъун исламалде руссинарула, гьезул ракьазда мажгитал рала ва, гьенир къадиялги тун, живго Шамалде нахъвуссуна.

Сариралъул ханас байбихьула тӀолго Кавказалда жиндирго рахъ кколе чагӀи ралагьизе. Гьедин, Тифлисалъул амир ИсхӀакъ ибн ИсмагӀил (830—853) вукӀана Сариралъул ханасул яс ячаравлъун<ref>В. Ф. Минорский. История Ширвана и Дербента X—XI веков. — М., 1963.</ref>; гьезул данделъиялъе гьабун букӀана динал батӀиял рукӀаниги{{sfn|Магомедов Р. М.|2002|с=72}}. [[IX гӀасру|IX гӀасруялъул]] бакьулъ Сарир тӀубанго батӀалъула ГӀабасиязул халифаталдаса. Гьебго заманалда Сариралде гъолъе уна Филан абураб вилаят, гьелъ «сахӀиб-ас-Сарирасе» щола «филаншагь» абураб титул{{sfn|Магомедов Р. М.|2002|с=76}}.<ref>Ал-Белазури. Китаб футух ал-булдан. — Лейден, 1866. С. 196.</ref>. 851 соналъ Ширваншагь тӀаде кӀанцӀула Сариралъул ханасде. 912 соналъ Дербедалъул амирас Ширваншагьида цадахъ гьабула чабхъен Шанданалде, гьелъие кумек гьабуле букӀана сариралъул ханас{{sfn|Магомедов Р. М.|2002|с=84}}. 968 соналъ Ибрагьим бин Марзубаница кверде босула Ширван ва буюрухъ кьола Дербендалъул амир АхӀмадие мукӀурлъеян. Сариралъул ханасги Дербендалъул амир ГӀабдул-Маликицаги, Ширваналде тӀаде кӀанцӀун, къуваталдалъун босула Шабаран ва гьеб бухӀула.Ширванги чӀунтизабун, аварал цо къоялъ цере лъугьуна Дербендалде ва, гьениб гъалмагъирги гьабун, нахъруссуна мугӀрузде<ref name="История Ширвана">''[[Аль-Масуди]].'' [http://www.vostlit.info/Texts/rus13/Sirvan_Derbend/text.phtml?id=1893 История Ширвана и ал-Баба] / Пер. с араб. С. Г. Микаэляна. — {{М.}}: Издательство восточной литературы, 1963.</ref>. Зама-заманалда жанисел рагъа-рачариялниги, къватӀисан Ширваналъул рахъалдасан хӀинкъи бугем мехалъги, Дербендазул амиразизе рахчизе бакӀ щолаан Сариралда.

Хадуб Дербенд лъугьуна Ширваналъул рахъ ккураблъун ва [[Дербенд|ал-Бабалъул]] халкъалъ гьенир ругел аварал гъурула. 971 соналъ Сариралъул ханас чабхъен гьабула Дербендалъул имараталде. Дербендалда аскӀаб авараз дербендалъул амир щущахъ виххизавула, азаргоялдаса цӀикӀкӀун чиги чӀвала<ref name="История Ширвана" />. 1032 соналъ Тмутараканалъул Мистиславица гьабула чабхъен Ширваналде, ва гьев лъугьуна Сариралъул ханасул тушманлъун, щайгурого Мистилавгун вагъизе хӀадур вукӀуна Дербендалъул амир Мансур, живги Сариралъул хан Бухт-Йищо II дурцлъун вукӀарав. Аварал, аланалгун къотӀиги хъван, гьелгун цадахъ тӀаде кӀанцӀула Ширваналде, гьужум гьабун бахъула гьелъул тахшагьар Шемаха. Аваразги аланазги 10 къоялъ тала гьабула, 10000-ялдаса цӀикӀкӀун чиги чӀван, бечедаб давлагун жидерго ракьалде нахъруссуна<ref name="История Ширвана" />. 

1064 соналъ, Ширваналъ гьусун, Сариралъул хан Пиружа цӀидасанги тӀаде кӀанцӀула Дербендалде. 

Гьединго Сариралъул хазабаца бергьенлъиялъулал рагъул сапарал гьарулаан хазаразул ракьалдеги. Ал-МасгӀудияс хъвалеб буго: «Сариралъун ханас рагъал гьарула хазаралгун ва гьезда тӀад бергьенлъи босула, щайгурого гьел руго гӀодоблъиялда, гьев вуго мугӀрузда. Сариралъул ханзаби лъугьунаан Ширваналъулги Дербендалъулги ишазде гьоркьобе ва гӀахьаллъи гьабулаан рагъузулъ. 

Хазаразулги гӀарабазулги Каваказада къуват загӀиблъидал, Сарир лъугьуна цогиязда бачӀеб къуватлъун; [[X гӀасру|X гӀасруялде]] ккола Сариралъул бищун къуватаб заман. Сариралъул ханасде гӀарабазул иццазда абулеб буго «хакан ал-джибал» яги мугӀрузул ханилан. А. П. Новосельцевас хъвалеб буго:  «бищун кӀудияв мугӀрузулаб Дагъистаналъул бетӀер вукӀана сахӀиб-ас-Сарир»<ref>Ибн ал-Факих. Китаб ал-булдан. — Лейден, 1885. С. 291.</ref>. Сарир букӀана мугӀруздаги гӀодоблъиялдаги бугеб пачалихъ. Аланиягун гьоркьолъаби, хазаразде данде чӀезе гьарурал, щулат гьарулаан ригьиназдалъун<ref>Ал-Масуди. Луга золота и рудники драгоценных камней. (Пер. Караулова Н. А.) — Тифлис. 1908.</ref>. Сариралъул ханлъи, ХӀ. В. ХӀажиевасдаги В. М. Бейлисидаги рекъон, букӀана тӀолго Дагъистаналъул пачалихълъун<ref>[[Гаджиев, Владлен Гадисович|В. Г. Гаджиев]] Сочинение Гербера И. «Описание стран и народов между Астраханью и рекою Курой находящихся». — М., 1973. С. 165.</ref>{{sfn|Бейлис В. М.|1963|с=259}}. Якубияс хъвалеб буго, Арраналда 4000 росу бугин, ва гьезул гӀемерисел Сариралъул ханасул ругин<ref>Якуби. История. (Пер. Жузе П. К.) — Баку, 1927.</ref>. Профессор А. Д. Данияловасда рекъон, Ширван ккола Сариралъул некӀсияб ракьлъун.

Сариралъулги Аланиялъулги цоцада цурал гьоркьолъабазул бицуна гӀемерал иццаз. МасгӀудияслул баян кьеялда рекъон, Сариралъул ханас Аланиялъл хангун наслуяю бухьен гьабун буго, цоцазул яцалги рачун<ref>Минорский В.Ф. Указ.соч.С.204.</ref>. Аланиягун букӀараб бухьен  бихьизе бегьула ономастикаялда, хасго аваразул бутӀрузул (жидер улбул гӀемерисеб аланиялъул ханзабазул ясаллъун рукӀунел рукӀарал) цӀаразда. Масала, кӀиго нухалъ данде чӀвалеб ХIII – XIV гӀасрабазул [[Аваразул ханзабазул сияхӀ|Авар нуцалзабазул]] цӀар — Сиртан (яги Саратан) гьединго даде чӀвала аланазул нартазул эпосалда Сырдон, Ширда хӀисабалда. Гьедин Урусманг абураб цӀар, жибги аваразул аристократазда гьоркьоб XV – XVI гӀасрабазда тӀибитӀун букӀараб<ref>Атаев М.М. Авария в X-XV вв. Махачкала, 1995.С.112</ref>.

Шамалъул тарихчи [[Абу-ль-Фида|Абу-ль-Фидаца]] (1273 – 1331) баян кьолеб буго: «Матрахиялдаса бакъбаккудехун чвахулеб буго ал-Ганам гӀор, жибги ас-Сарир абураб улка къотӀун чвахулеб. Ас-Сариралъул батӀераб шагьар буго мугӀрузда, жибги мацӀазул мугӀрузда бугеб. ал-Ганам гӀор буго кӀудияб, хасало гьеб цӀорола, ва юк баччулел хӀайванал гьелдасан доррехун уна. Гьеб чвахула [[Каспий ралъад|ал-Хазар]] ралъдалъе...»<ref>Коновалова И.Г. Восточная Европа в сочинениях арабских географов XIII - XIV вв. М., 2009.С.117.</ref>. Ал-Ганам гӀор (гӀараб. – «Куйдул гӀор») В.Ф.Минорскияс [[Сулахъ|Сулахъгун]] цогьабула<ref>Минорский В.Ф. Указ.соч.С.119.</ref>, И.Г.Коноваловас рикӀкӀуна гьеб гӀор Кума бугилан<ref>Коновалова И.Г. Восточная Европа в сочинениях арабских географов XIII - XIV вв. М., 2009.стр68-69.</ref>. Лъалеб жо буго: ХII гӀ. ва ХIII гӀ. байбихьуда Сариралъул гӀорхъабазда жаниб букӀана Дагъистаналъул ракьал, Сулахъ букӀана аваразул пачалихъалъул жанисеб лъел нухлъун. Сулахъ лъарагӀлъиялде лъушьунеб бакӀалда букӀана Сариралъуд хьундасеб тахшагьар — некӀсияб Гелбахъ шагьар. Гьеб букӀана Сариралъул щулалъилъун, ва гьенисан Сариралъул хӀакимлъи тӀибитӀулаан хьундасеб гӀодоблъиялде, жибги гӀемерисеб Сариралъул гӀадамазул кулияз ккураб. Гьединго Гелбахъалда щолаан тущбабазул тӀоцебесеб кьабиги, масала, ХIII гӀасруялда гъазияз цин къезавула нуцаласул вац Кагьру, жиндир чӀей бугеб бакӀ Гелбахъ букӀараб, ва гьелдаса хадуб Хунзахъги босула<ref>Атаев М.М. Авария в X-XV вв. Махачкала, 1995.С.126</ref>.

Гелбахъ археологияб комплексалда гъорлъ букӀана некӀсияб шагьаралъулги, росабазулги, щулалъи цӀуниялъе рарал гӀуцӀабиги ва хобалги. ГьабсагӀат гьеб тӀерхьун буго Гелбахъ ГЭСалъул хӀорниб. Чирурталъул некӀсиял хабзал рукӀана Сулахъалъул кваранаб рагӀалда ва цебе заманалда Хьундасеб Дагъистаналъул авлахъазул рахъалдаса цӀунун букӀана къуватаб къедалдалъун.<ref>Федоров-Гусейнов Г.С. История происхождения кумыков. Махачкала, 1996. С.44</ref>

=== Сарир биххи ===
Сариралъул хӀакъалъулъ ахирисеб рехсей ккола 1067 соналде. Сарир биххизе байбихьана пачалихъалда жанир рукӀарал насранияздаги, бусурбабаздаги, жугьутӀаздаги, хъанчи лагълъи гьабулездаги гьоркьор лъугьарал жанисел ва къватӀисел рагъал сабаблъун. XI гӀасруялда Сариралдаса ратаӀалъана бакътӀерхьуда ругел ракьал (гьабсагӀат ругел [[Болъихъ мухъ|Болъихъ]], [[ЦӀумада мухъ|ЦӀумада]] ва [[ГӀахьвахъ мухъ|ГӀахьвахъ]] мухъал).. Е. М. Шиллингил баяназда рекъон: [[ГIандигIор|ГIандигIоралъул]] квегӀаб рагӀалдаса добехун ругел ракьал кколеллъун рикӀкӀунаан ЖугьутӀ-ханасе, кваранидехун ругел ракьал рукӀана [[Суракъат I|Суракъатил I]]. Батизе бугу, Хазария биххизабидал Сариралде лъутун рачӀарал жугьутӀал гьенирго чӀун руго, ва Сарир биххидал гьелъул бакътӀерхьул рахъ ккун буго. Сариралъул ракьалда лъугьана аваразул боял, гьабсагӀат бугеб [[Хунзахъ мухъ|Хунзахъ мухъалда]], Сариралъул ракӀлъун букӀараб, лъугьана[[Авар нуцаллъи]], жибги Сариралъул битӀараб ирсилаблъун кколеб.

== Пачалихъияб низам ==
Сариралъул низам букӀана ханлъияб. Ханасул кверщеллъи кьолаан ирсалъе. Сариралъул аскаразулъ рукӀана аза-азар чи<ref>Аликберов А. К. Эпоха классического ислама на Кавказе: Абу Бакр ад-Дарбанди и его суфийская энциклопедия «Райхан ал-хака’ик» (XI—XII вв.) / А. К. Аликберов. Ответственный редактор С. М. Прозоров — М.: Вост. лит., 2003.</ref>. ТӀадегӀанал гӀадамазул рукӀана тӀарханал ва батрикал (патрициял). Ханзабазул рукӀунаан мухьдахъ ккурал бодул къокъаби.

== ЖамгӀияб гӀуцӀи ==
Жакъа къоялъ ругел иццазда рекъон, VI-X гӀасрабазда МугӀрузул Дагъистаналда байбихьана цебесеб феодалияб социум.<ref>Авария в X-XV вв. Атаев М. М.</ref> ЖамгӀияб гӀуцӀиялъул аслияб бут8алъун букӀана гьитӀинаб хъизан. Халкъалъул тӀадегӀанал чагӀилъун рукӀана ханзаби, рагъул церехъаби ва цогидал нухмалъиялъул гӀадамал. Феодалаздаса гъоркьегӀан хӀокӀазда рукӀана рагъухъаби, гьезул церехъаби, росалабазул бутӀрул — раисал ва диналъул хъулухъчагӀи.

Бусурбабазул пачалихъазда раис кколаан бакӀалъул халкъалъул бищун хӀурматиял хъизаназдаса рищарал чагӀи, жидеца администрациялдаги халкъалдаги гьоркьочилъи гьабулел рукӀарал: администрациялъул тӀадкъайял тӀуралел, шагьаралъул, росабазул гӀадамазул цӀаралдасаги хӀалтӀулел.<ref name=":0">Минорский В. Ф. Указ. соч. С.163.</ref> "Ширваналъул ва ал-Бабалъул тарихалда" бицен гьабун буго "нусго Сариралъул раисазул".<ref name=":0" /> Раисалин абулел чагӀазда бакӀалъул мацӀазда абулеб букӀараб цӀар лъалеб гьечӀо.

=== Ханзаби ===

*[[Абухисро]] (гӀаг. 740)
*[[Аваз]] (IX гӀ. кӀиабилеб бащалъи)
*[[Бухт-Йишо I]] (905 с.)
*[[Пилан-шах]] (940—950 сс.)
*[[Бухт-Йишо II]] (1025—26 сс.)
*[[Пиружа]]
*[[Токку]] (1065 с.), цевесесул вас

=== Тарханал ва батрикал ===

=== Рагъухъаби ===

=== Узденал ===

=== Райятал ва лагъзал ===

== ХӀужаби ==
{{ХӀужаби|2}}

== Адабият==
* ''Минорский В. Ф.'' История Ширвана и Дербента. — М.,1963
* ''Атаев Д. М.'' Нагорный Дагестан в раннем средневековье (по материалам археологических раскопок Аварии). Махачкала, 1963
* ''Тахнаева П. И.'' Христианская культура средневековой Аварии (VII—XVI вв.) в контексте реконструкции политической истории. Махачкала, 2004
* ''Айтберов Т. М.'' И аварский язык нуждается в государственной поддержке // Журнал «Народы Дагестана». 2002. № 5. С. 33 — 34
* ''Магомедов Мурад'' Походы монголо-татар в горный Дагестан // История аварцев. — Махачкала: ДГУ, 2005. С. 124

[[Категория:Дагъистаналъул тарихалда рукӀарал пачалихъал]]
[[Категория:Россиялъул тарихалда рукӀарал пачалихъал]]
