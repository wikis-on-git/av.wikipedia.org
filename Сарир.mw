{{Тарихияб пачалихъ
|цІар                             = Сарир
|статус                           = гьоркьохъел гІасрабазул пачалихъ
|гимн                             =
|байрахъ                          =
|карта                            =
|размер                           =
|p1                               = Сасаниязул пачалихъ
|flag_p1                          = Senmurv.svg
|p2                               = Аварал
|flag_p2                          =
|p3                               =
|flag_p3                          =
|p4                               =
|flag_p4                          =
|гІуцІана                         = [[VI гІасру]]
|биххана                  = [[XI гІасру]]
|s1                               = Аваристан
|flag_s1                          = Awarenflag.png
|s2                               = Гъазигъумекдерил шамхаллъи
|flag_s2                          =
|s3                               =
|flag_s3                          =
|s4                               =
|flag_s4                          =
|шигІар                           =
|тахшагьар                        = [[Хумраж]]/[[Хунзахъ]]
|мацІ                             =
|гІарац                           =
|халкъ                            = 12 азарс. хъизан<ref>[http://www.vostlit.info/Texts/rus2/Bakihanov/vved.phtml АББАС-КУЛИ-АГА БАКИХАНОВ ГЮЛИСТАН-И ИРАМ]</ref>
|хІукмуялъул_низам                = [[Монархия]]
|династия                         =
|дин                              = [[Христианлъи]]/[[ислам]]
}}
{{Дагъистаналъул тарих}}

'''Сарир''' ('''Серир''') — [[магІарулал|аваразул]]<ref>{{тІехь|автор=Аббас-Кули-Ага Бакиханов|бутІа=Топографическое описание Ширвана и Дагестана. Положение и наименование стран, происхождение жителей. Языков и вероисповеданий|бутІер=Гюлистан-и Ирам|ссылка бутІа=http://www.vostlit.info/Texts/rus2/Bakihanov/framevved.htm|место=Баку|басмаялде бахъараб бакІ=Элм|сон=1991}} Цитата: «Территория Сарира локализуется в междуречье Андийского Койсу, Аварского Койсу и Кара-Койсу. Населена была аварами.»</ref> [[Дагъистан|мугІрузул Дагъистаналда]] букІараб гьоркьохъел гІасрабазул пачалихъ, [[VI гІасру|VI]] - [[XII гІасру|XI]] гІасрабазда жиб букІараб. Гьелъул хІакимзабазул дин букІана [[христианлъи]].

== ЦІар ==

Гьелъул цІар бачІана [[гІарабал|гІарабаца]] гьенив вукІарав хІакимасде абулеб букІараб цІаралдасан: «''сахІиб ас-сарир''» — «тах-бакІалъул хважаин»<ref name="minorskiy">[http://odnapl1yazyk.narod.ru/hududalal.htm В. Ф. Минорский. Худуд ал-Алам.]</ref>.

"Сарир" абураб термин кколаро халкъалъул цІарлъун, гьеб ккола цо-цо бакІалда бетІерасул титуллъун ("сахІиб ас-Сарир"), цогидал бакІазда пачалихъалъул цІарлъун.<ref>"Авария в X-XV вв." Введение. (Атаев М. М.).</ref>

== Ракь ==
Жакъа къоялде цІунун ругел сипатазда рекъон, Сарир букІана гІемерал гІадамалги ругел, гІемерал хъулбуз щулат гьабураб хІукуматлъун. Гьелъул тахшагьар букІана [[Хунзахъ]].

Жиндир бищун цебе тІураб заманалда Сариралде гъорлъе унаан Дагъистаналъул мугІрузул рахъги гІодолъиги, ва гьединго мадугьалъихъ ругел ракьалги (Черкессалъа бахъараб Дербендалде щвезегІан){{sfn|Бейлис В. М.|1963|с=258}}.

Сариралъул — Дербендалдаса хьундасебгун бакътІерхьул рахъалда лъабго бахиналъ — букІана 12000 росу. Сариралъул ханасда цІар букІана Пилан-шагь, ва гьев вукІана христианияв. Цо-цо тарихчагІаз абухъе, Сасанидазул наслуялъул ахирисев хан Ездигерд, гІарабаз жив къезавидал, лъутун вуго Хорасаналде, ва амма жиндирго меседил тах ва гІемераб бечелъи Бахрам-Чубин абулеб тухумалъул хІакимгун Ездигердица нухарегІун буго [[Кавказалъул мугІрул|Кавказалъул мугІрузде]]. Гьев Бахрам-Чубиназул хІакимас, хадуб Саририн жинда цІар лъураб ракь босун, гьеб тахги ва кинабниги ракьги, мулкги тун буго жиндирго наслабазе. Гьижраялъул VI-леб гІасруялда (1107 ва 1205 саназда гьоркьоб) вукІарав машгьурав шагІир Низамица гьеб цІар, ай Сарир абулеб, бачІанин рикІкІун буго Кей-Хосровил тахалъулги тажалъулги цІаралдаса, жалги гьенир (ай Сариралда) нохъабазда рахчун ругел.<ref name="docviewer.yandex.ru">[https://docviewer.yandex.ru/view/0/?*=sl5NDVFuJQRjyfCOu2sb5fCmRel7InVybCI6Imh0dHA6Ly93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmIiwidGl0bGUiOiIxMjg0ODMyNjkzLnBkZiIsInVpZCI6IjAiLCJ5dSI6IjEzMzM1NjI1MzE1MzA2MjUyMzgiLCJub2lmcmFtZSI6dHJ1ZSwidHMiOjE1NTMwODIyOTQ4MzMsInNlcnBQYXJhbXMiOiJsYW5nPXJ1JnRtPTE1NTMwODIyNjcmdGxkPXJ1Jm5hbWU9MTI4NDgzMjY5My5wZGYmdGV4dD0lRDAlOTAuKyVEMCU5MSVEMCVCMCVEMCVCQSVEMCVCOCVEMSU4NSVEMCVCMCVEMCVCRCVEMCVCRSVEMCVCMislRDAlQkYlRDAlQjglRDElODElRDAlQjAlRDAlQkIlMkMrJUQxJTg3JUQxJTgyJUQwJUJFKyVEMSU4OCVEMCVCNSVEMCVCOSVEMSU4NSslRDAlOTAlRDAlQjElRDElODMtJUQwJTlDJUQxJTgzJUQxJTgxJUQwJUJCJUQwJUI4JUQwJUJDJnVybD1odHRwJTNBLy93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmJmxyPTIxMyZtaW1lPXBkZiZsMTBuPXJ1JnNpZ249NDNhMjEyZDYyYjc2Yzk2N2NhNmMwZmEyMDkzMWIwODUma2V5bm89MCJ9&page=31&lang=ru]</ref>

Цогидаз абула, Сарир абураб цІар бачІанин  гьеб бакІалъул ханзабазул меседил тахида гІодор чІезе бугеб итяралдаса. Сариралъул ханас жиндирго кверщаликь ругел халкъазул бакьарав чи лъугьинавулев вукІун вуго лагълъун, ва гьес чабхъенал гьарулел рукІун руго хазаразул ракьалде. Сариралда аскІоб букІана Зирехгеран, гьабсагІат бугеб Кубачи, жаниб гІумру гьабун ругел — бусурбаби, христианал ва жугьутІал. Сариралдаса хьундехун букІана Гъумекиб, жиб Хайтакъалдаса бакътІерхьудехун бугеб. Амма хадуб, Бакихановас рехсолеб буго: Гун (Хун) абулеб рахъ бугин МугІрузулаб Гъумекиб ва Авар, ва гьезул хан вугин Пилан-шагь, гьес ханлъи гьабулеб буги Гъумекибги, ГІахъущаги, Аваралдаги. Гелбахъ — Сариралъул хьундасеб тахшагьарилан жинда абулеб букІараб — Бакихановасда рекъон, букІун буго Сариралъул цояб рахълъун, жинда жаниб Агран шагьар бугеб, жибги [[Сулахъ|Сулахъалъул]] кваранаб рагІалда букІараб, Гъизил-Яралда (Гъизляралда) букІараб Сурхаб щулалъи, Кичимаджар хъала — Эндиреялдаса тІадехун, Чумлуялда букІараб, Улумажар хъала (Татартоп) — гьабсагІат ГьитІинаб Кабардаялда бугеб михІмар. Гьенибго Бакихановас хъвалеб буго, Сариралъул ханасе [[Терек|Терекалъул]] байбихьи бугеб бакІалда рукІарал гІарцул магІданал рахъулеб бакІги Аграналда пугеб пахьул магІдан бахъулеб бакІги кколеб букІанин; Сулахъалъул квегІаб рагІалда Чирурталдаса тІадехун ругел рухІарал иццаазде гьанжеги абулин Гелбахъалъул лъиналин, ва гьеб цебе рехсарабщинабги, Семендерги, Кейванги (Индираялдаги Таркиялдаги гьоркьоб) ва Сулахъалъул кваранаб рагІалда бугеб Балхги гъорлъе унин Туман-шагьил ракьазде.<ref name="docviewer.yandex.ru" />

== Тарих ==

=== Сарир лъугьин ===
Сарир пачалихъ хІисабалда баккана V гІасруялда. Биценазда гьеб хурхинабун буго персазул ханзабазул тах мугІруде бачІиналда. Цо-цо баяназда рекъон, Сариралъе кьучІ лъурав чилъун рикІуна персазул рагъул цевехъан Бахрам Гур; цогиязда рекъон — бакІалъул ханлъун чи танин персазул шагь Хасров Ануширваница. Сариралъул бутІрузул букІана меседил тах, ва гьеде гьабулеб букІараб цІар буго авараншагь. ГІарабазул Ибн Рустаца (X гІ.)баян кьолеб буго, Сариралъул ханасда цІар бугин «Авар» (Auhar) абун..

VI гІасруялда [[Хьундасеб Кавказ|Хьундасеб Кавказалдасан]] Европаялде рачІана аварал — гьоркьохъеб Азиялдаса гочарулеб халхъ (гІемерисех рикІкІуна гьел рукІанин монголазул гІагараб халкълъул), жидеца цебесеб заманалда «сино-кавказоязалъулал» халкъал ракІарараб (цо ккураб пикру гІалимзабазда гьоркьоб гьеб рахъалъ гьечІо). Гьел аваразул цо къокъа чІана Дагъистаналда, гьез лъуна Сариралъе байбихьи ва гьелъул къуватаб пачалихъ лъугьинабуна, гьелдалъун гьес кьучІги лъуна магІарулазул миллаталъе. Гьеб теориялъул рахъ ккураллъун руго [[Маркварт, Йозеф|Й. Маркварт]], [[Прицак, Омельян Иосифович|О. Прицак]], [[Минорский, Владимир Фёдорович|В. Ф. Минорский]], [[Бейлис, Владимир Михайлович|В. М. Бейлис]], [[Магомедов, Мурад Гаджиевич|М. Г. Магомедов]], [[Айтберов, Тимур Магомедович|Т. М. Айтберов]].

X гІасруялъул гІарабазул тарихчи МасгІудиясдасан бачІана:«[[ГІарабал|ГІарабаз]] [[ГІарабаз Иран бахъи|Иран бахъидал]], ахир тІаде гІунІана сасанидазде, сасанидазул хан Йездигерд гІарабаздаса лъутана, жиндаго цеве гьес витІана божарав чи Сариралде жиндирго бечелъигун ва меседил тахгун. Хан чІавана, гьес витІарав божарав чи вахчана мугІрузулаб Дагъистаналда. Сариралъул ханас жиндаго абизе лъугьана СахІиб-ас-Сарир абун, ай меседил тахалъул хважаин, гьесул кверщаликь ругел гІадамазде сарирал абун. Сариралъул ханасул букІана бахъун бадарулареб къуватаб хъала, цІарги ал-Ал (Аркас) бугеб, гьениб жаниб цІунун букІана кинабго гьесул хазина. Тахшагьарлъун букІана Хумрадж (Хунзахъ). Улкаялда букІана 12000 тухум, жалги батІи-батІиял жанияблъиязде риххарал, ва ханас жиндиего бокьарав чи лагълъун гьавулаан. Сариралъул ханасда абулаан „Авар“-илан. Гьев вукІана [[Насранияб дин|насранияв]], пачалихъалъул хутІарал гІадамал рукІана хъанчие лагълъи гьабулел, гьез лагълъи гьабулаан „бакъвараб бетІералъе“. Сариралъул рукІана батІи-батІиял халкъал. Сариралъул гІоръи цураб букІана хазаразулгун, ва гьелгун Сариралъе гІемер рагъал гьарулаан»{{sfn|Магомедов Р. М.|2002|с=59}}.

Сарир буго гІаммаб цІар. ГІарабаз Сариралъул хІакъалъулъ хъвалеб мехалда, Сариралда гъоркь букІана Дагъистаналъул гІемерал ракьал, ва гьенир рукІана гІемерал халкъал (гьездаго гьоркьор Европаялде арал аваразул хутІаралги, хазаралги). ГІарабазул ракьал Дагъистьан сверун кІодолъидал, Сариралъул ракьал гьитІинлъулел рукІана. Гьелъул хІасилалда Сариралъулхъ хутІана цохІо гьабсагІат ругел магІарулазул мухъазулги ва цо-цо гьезда мадугьалихъ ругел мухъазулги ракьал. Сарир абураб цІар магІарулазе чияраб кколаро, буртияз гьабсагІатги абула магІарулазда сулиял (ай магІарулал) абун, гьебги Сарир абураб рагІиялъул гІагараб ккола{{sfn|Магомедов Р. М.|2002|с=59}}.

=== Сарир VII–XI гІасрабазда ===

В [[VII гІасру|VII]]–[[VIII гІасру|VIII]] гІасрабазда  Сариралъ Хазар каганаталъул рахъ ккуна гьелъ гІарабазде данде гьабулел рагъазулъ. Гьебго заманалда Сариралъул кколаан Эрети ва Тушети. ГІарабаз мекъса рикІкІунаан Сарир, насранияб хІукумат хІисабалда, Византиялда бараб букІанилан.

[[737 сон|737]] соналъ гІарабасул аскар Марван ибн МухІамадил бетІерлъиялда гъоркь Сариралде тІаде кІанцІана. Сариралъ къуватаб данде чІей гьабуна; лъагІалица тІаде кІанцІаразде данде рагъ гьабуна. ГІарабаз, сверун ккун, босана Гъумекиб бугеб хъала. Хадур гьел рачІана [[Хунзахъ|Сариралъул тахшагьаралде]]. Ал-Куфиясда рекъон, Марваница битІун лъагІалица сверун ккуна Сариралъул ханасул [[Хунзахъ|хъала]], ва гьелдаса хадуб Сариралъул ханасда (Абухисрода) тІад лъуна магъало кьей.

ГІарабал ана мадугьалхъ бугеб Туманалде, Сарир лъугьана [[ГІарабазу Халифаталда|ГІарабазул Халифаталда]] бараб пачалихълъун{{sfn|Магомедов Р. М.|2002|с=67}}. Сариралъул ханасда тІад лъуна щибаб лъагІелалъ Дербендалда вугев гІарабазул сардарасе 500 къвакІарав гІолохъанчиги, 500 кьунсрул чІегІерал ясги лагълъуде кьезе, гьединго [[Дербенд|Баб-ал-Абвабалъул]] тІорщел цІунулеб бакІалде 100000 роцен тІорщалилги кьезе{{sfn|Магомедов Р. М.|2002|с=68}}<ref>Древние правовые памятники Аваристана/ / 2013-03-28/</ref>. 

1928 соналъ сиясатаб тІадкъаялдалъун Хунзахъе щварав гІурус офицер Хринсафил хъвай-хъвагІиялда буго: «гьаб шагьаралда» (ай Хунзахъ) [[ислам]] тІибитІизабуна 790/91 соналъ Аб­дулмуслимица ХІамзатил «яргъил къуваталдалъун». ГІарабалда бугеб «Абулмуслимил Тарихалда» гьединго рехсон вуго Абулмуслимги Хунзахъги. Гьелда рекъон, VIII гІасруялъул машгьурав сиясатчи ГІабдурахІман Хорасани, тарихалда живги Абулмуслим цІаралдалъун рагІарав, вачІун вукІун вуго Бакъдасеб Дагъистаналде, ва гьениб гьес ислам тІибитІизабулеб букІун буго. Гьесул хІалтІи цебе бачун буго гьесул лъималазги, лъималазул лъималазги. Абулмуслимил наслуялъул цо гІаркьел рещтІун буго Гъумекиб, цогияю — Аваралда, ай Хунзахъ<ref>[https://mylektsii.ru/5-56544.html]</ref>.

«[[Дербенд-наме]]»-ялда рекъон в 733/34 соналъ халифасул вац Маслама ибн ГІабдулмалик, Гъумекибги, Хайдакъги Табасаранги кверде босун хадуб, тІаде уна гІахъущдериде ва «аваразде, жидер тахшагьар Хунзах бугел». Мас­ламаца, гьеб иццалда рекъон, гьезда тІад бергьенлъ босула, хвалчадалъун исламалде руссинарула, гьезул ракьазда мажгитал рала ва, гьенир къадиялги тун, живго Шамалде нахъвуссуна.

Сариралъул ханас байбихьула тІолго Кавказалда жиндирго рахъ кколе чагІи ралагьизе. Гьедин, Тифлисалъул амир ИсхІакъ ибн ИсмагІил (830—853) вукІана Сариралъул ханасул яс ячаравлъун<ref>В. Ф. Минорский. История Ширвана и Дербента X—XI веков. — М., 1963.</ref>; гьезул данделъиялъе гьабун букІана динал батІиял рукІаниги{{sfn|Магомедов Р. М.|2002|с=72}}. [[IX гІасру|IX гІасруялъул]] бакьулъ Сарир тІубанго батІалъула ГІабасиязул халифаталдаса. Гьебго заманалда Сариралде гъолъе уна Филан абураб вилаят, гьелъ «сахІиб-ас-Сарирасе» щола «филаншагь» абураб титул{{sfn|Магомедов Р. М.|2002|с=76}}.<ref>Ал-Белазури. Китаб футух ал-булдан. — Лейден, 1866. С. 196.</ref>. 851 соналъ Ширваншагь тІаде кІанцІула Сариралъул ханасде. 912 соналъ Дербедалъул амирас Ширваншагьида цадахъ гьабула чабхъен Шанданалде, гьелъие кумек гьабуле букІана сариралъул ханас{{sfn|Магомедов Р. М.|2002|с=84}}. 968 соналъ Ибрагьим бин Марзубаница кверде босула Ширван ва буюрухъ кьола Дербендалъул амир АхІмадие мукІурлъеян. Сариралъул ханасги Дербендалъул амир ГІабдул-Маликицаги, Ширваналде тІаде кІанцІун, къуваталдалъун босула Шабаран ва гьеб бухІула.Ширванги чІунтизабун, аварал цо къоялъ цере лъугьуна Дербендалде ва, гьениб гъалмагъирги гьабун, нахъруссуна мугІрузде<ref name="История Ширвана">''[[Аль-Масуди]].'' [http://www.vostlit.info/Texts/rus13/Sirvan_Derbend/text.phtml?id=1893 История Ширвана и ал-Баба] / Пер. с араб. С. Г. Микаэляна. — {{М.}}: Издательство восточной литературы, 1963.</ref>. Зама-заманалда жанисел рагъа-рачариялниги, къватІисан Ширваналъул рахъалдасан хІинкъи бугем мехалъги, Дербендазул амиразизе рахчизе бакІ щолаан Сариралда.

Хадуб Дербенд лъугьуна Ширваналъул рахъ ккураблъун ва [[Дербенд|ал-Бабалъул]] халкъалъ гьенир ругел аварал гъурула. 971 соналъ Сариралъул ханас чабхъен гьабула Дербендалъул имараталде. Дербендалда аскІаб авараз дербендалъул амир щущахъ виххизавула, азаргоялдаса цІикІкІун чиги чІвала<ref name="История Ширвана" />. 1032 соналъ Тмутараканалъул Мистиславица гьабула чабхъен Ширваналде, ва гьев лъугьуна Сариралъул ханасул тушманлъун, щайгурого Мистилавгун вагъизе хІадур вукІуна Дербендалъул амир Мансур, живги Сариралъул хан Бухт-Йищо II дурцлъун вукІарав. Аварал, аланалгун къотІиги хъван, гьелгун цадахъ тІаде кІанцІула Ширваналде, гьужум гьабун бахъула гьелъул тахшагьар Шемаха. Аваразги аланазги 10 къоялъ тала гьабула, 10000-ялдаса цІикІкІун чиги чІван, бечедаб давлагун жидерго ракьалде нахъруссуна<ref name="История Ширвана" />. 

1064 соналъ, Ширваналъ гьусун, Сариралъул хан Пиружа цІидасанги тІаде кІанцІула Дербендалде. 

Гьединго Сариралъул хазабаца бергьенлъиялъулал рагъул сапарал гьарулаан хазаразул ракьалдеги. Ал-МасгІудияс хъвалеб буго: «Сариралъун ханас рагъал гьарула хазаралгун ва гьезда тІад бергьенлъи босула, щайгурого гьел руго гІодоблъиялда, гьев вуго мугІрузда. Сариралъул ханзаби лъугьунаан Ширваналъулги Дербендалъулги ишазде гьоркьобе ва гІахьаллъи гьабулаан рагъузулъ. 

Хазаразулги гІарабазулги Каваказада къуват загІиблъидал, Сарир лъугьуна цогиязда бачІеб къуватлъун; [[X гІасру|X гІасруялде]] ккола Сариралъул бищун къуватаб заман. Сариралъул ханасде гІарабазул иццазда абулеб буго «хакан ал-джибал» яги мугІрузул ханилан. А. П. Новосельцевас хъвалеб буго:  «бищун кІудияв мугІрузулаб Дагъистаналъул бетІер вукІана сахІиб-ас-Сарир»<ref>Ибн ал-Факих. Китаб ал-булдан. — Лейден, 1885. С. 291.</ref>. Сарир букІана мугІруздаги гІодоблъиялдаги бугеб пачалихъ. Аланиягун гьоркьолъаби, хазаразде данде чІезе гьарурал, щулат гьарулаан ригьиназдалъун<ref>Ал-Масуди. Луга золота и рудники драгоценных камней. (Пер. Караулова Н. А.) — Тифлис. 1908.</ref>. Сариралъул ханлъи, ХІ. В. ХІажиевасдаги В. М. Бейлисидаги рекъон, букІана тІолго Дагъистаналъул пачалихълъун<ref>[[Гаджиев, Владлен Гадисович|В. Г. Гаджиев]] Сочинение Гербера И. «Описание стран и народов между Астраханью и рекою Курой находящихся». — М., 1973. С. 165.</ref>{{sfn|Бейлис В. М.|1963|с=259}}. Якубияс хъвалеб буго, Арраналда 4000 росу бугин, ва гьезул гІемерисел Сариралъул ханасул ругин<ref>Якуби. История. (Пер. Жузе П. К.) — Баку, 1927.</ref>. Профессор А. Д. Данияловасда рекъон, Ширван ккола Сариралъул некІсияб ракьлъун.

Сариралъулги Аланиялъулги цоцада цурал гьоркьолъабазул бицуна гІемерал иццаз. МасгІудияслул баян кьеялда рекъон, Сариралъул ханас Аланиялъл хангун наслуяю бухьен гьабун буго, цоцазул яцалги рачун<ref>Минорский В.Ф. Указ.соч.С.204.</ref>. Аланиягун букІараб бухьен  бихьизе бегьула ономастикаялда, хасго аваразул бутІрузул (жидер улбул гІемерисеб аланиялъул ханзабазул ясаллъун рукІунел рукІарал) цІаразда. Масала, кІиго нухалъ данде чІвалеб ХIII – XIV гІасрабазул [[Аваразул ханзабазул сияхӀ|Авар нуцалзабазул]] цІар — Сиртан (яги Саратан) гьединго даде чІвала аланазул нартазул эпосалда Сырдон, Ширда хІисабалда. Гьедин Урусманг абураб цІар, жибги аваразул аристократазда гьоркьоб XV – XVI гІасрабазда тІибитІун букІараб<ref>Атаев М.М. Авария в X-XV вв. Махачкала, 1995.С.112</ref>.

Шамалъул тарихчи [[Абу-ль-Фида|Абу-ль-Фидаца]] (1273 – 1331) баян кьолеб буго: «Матрахиялдаса бакъбаккудехун чвахулеб буго ал-Ганам гІор, жибги ас-Сарир абураб улка къотІун чвахулеб. Ас-Сариралъул батІераб шагьар буго мугІрузда, жибги мацІазул мугІрузда бугеб. ал-Ганам гІор буго кІудияб, хасало гьеб цІорола, ва юк баччулел хІайванал гьелдасан доррехун уна. Гьеб чвахула [[Каспий ралъад|ал-Хазар]] ралъдалъе...»<ref>Коновалова И.Г. Восточная Европа в сочинениях арабских географов XIII - XIV вв. М., 2009.С.117.</ref>. Ал-Ганам гІор (гІараб. – «Куйдул гІор») В.Ф.Минорскияс [[Сулахъ|Сулахъгун]] цогьабула<ref>Минорский В.Ф. Указ.соч.С.119.</ref>, И.Г.Коноваловас рикІкІуна гьеб гІор Кума бугилан<ref>Коновалова И.Г. Восточная Европа в сочинениях арабских географов XIII - XIV вв. М., 2009.стр68-69.</ref>. Лъалеб жо буго: ХII гІ. ва ХIII гІ. байбихьуда Сариралъул гІорхъабазда жаниб букІана Дагъистаналъул ракьал, Сулахъ букІана аваразул пачалихъалъул жанисеб лъел нухлъун. Сулахъ лъарагІлъиялде лъушьунеб бакІалда букІана Сариралъуд хьундасеб тахшагьар — некІсияб Гелбахъ шагьар. Гьеб букІана Сариралъул щулалъилъун, ва гьенисан Сариралъул хІакимлъи тІибитІулаан хьундасеб гІодоблъиялде, жибги гІемерисеб Сариралъул гІадамазул кулияз ккураб. Гьединго Гелбахъалда щолаан тущбабазул тІоцебесеб кьабиги, масала, ХIII гІасруялда гъазияз цин къезавула нуцаласул вац Кагьру, жиндир чІей бугеб бакІ Гелбахъ букІараб, ва гьелдаса хадуб Хунзахъги босула<ref>Атаев М.М. Авария в X-XV вв. Махачкала, 1995.С.126</ref>.

Гелбахъ археологияб комплексалда гъорлъ букІана некІсияб шагьаралъулги, росабазулги, щулалъи цІуниялъе рарал гІуцІабиги ва хобалги. ГьабсагІат гьеб тІерхьун буго Гелбахъ ГЭСалъул хІорниб. Чирурталъул некІсиял хабзал рукІана Сулахъалъул кваранаб рагІалда ва цебе заманалда Хьундасеб Дагъистаналъул авлахъазул рахъалдаса цІунун букІана къуватаб къедалдалъун.<ref>Федоров-Гусейнов Г.С. История происхождения кумыков. Махачкала, 1996. С.44</ref>

=== Сарир биххи ===
Сариралъул хІакъалъулъ ахирисеб рехсей ккола 1067 соналде. Сарир биххизе байбихьана пачалихъалда жанир рукІарал насранияздаги, бусурбабаздаги, жугьутІаздаги, хъанчи лагълъи гьабулездаги гьоркьор лъугьарал жанисел ва къватІисел рагъал сабаблъун. XI гІасруялда Сариралдаса ратаІалъана бакътІерхьуда ругел ракьал (гьабсагІат ругел [[Болъихъ мухъ|Болъихъ]], [[ЦІумада мухъ|ЦІумада]] ва [[ГІахьвахъ мухъ|ГІахьвахъ]] мухъал).. Е. М. Шиллингил баяназда рекъон: [[ГIандигIор|ГIандигIоралъул]] квегІаб рагІалдаса добехун ругел ракьал кколеллъун рикІкІунаан ЖугьутІ-ханасе, кваранидехун ругел ракьал рукІана [[Суракъат I|Суракъатил I]]. Батизе бугу, Хазария биххизабидал Сариралде лъутун рачІарал жугьутІал гьенирго чІун руго, ва Сарир биххидал гьелъул бакътІерхьул рахъ ккун буго. Сариралъул ракьалда лъугьана аваразул боял, гьабсагІат бугеб [[Хунзахъ мухъ|Хунзахъ мухъалда]], Сариралъул ракІлъун букІараб, лъугьана[[Авар нуцаллъи]], жибги Сариралъул битІараб ирсилаблъун кколеб.

== Пачалихъияб низам ==
Сариралъул низам букІана ханлъияб. Ханасул кверщеллъи кьолаан ирсалъе. Сариралъул аскаразулъ рукІана аза-азар чи<ref>Аликберов А. К. Эпоха классического ислама на Кавказе: Абу Бакр ад-Дарбанди и его суфийская энциклопедия «Райхан ал-хака’ик» (XI—XII вв.) / А. К. Аликберов. Ответственный редактор С. М. Прозоров — М.: Вост. лит., 2003.</ref>. ТІадегІанал гІадамазул рукІана тІарханал ва батрикал (патрициял). Ханзабазул рукІунаан мухьдахъ ккурал бодул къокъаби.

== ЖамгІияб гІуцІи ==
Жакъа къоялъ ругел иццазда рекъон, VI-X гІасрабазда МугІрузул Дагъистаналда байбихьана цебесеб феодалияб социум.<ref>Авария в X-XV вв. Атаев М. М.</ref> ЖамгІияб гІуцІиялъул аслияб бут8алъун букІана гьитІинаб хъизан. Халкъалъул тІадегІанал чагІилъун рукІана ханзаби, рагъул церехъаби ва цогидал нухмалъиялъул гІадамал. Феодалаздаса гъоркьегІан хІокІазда рукІана рагъухъаби, гьезул церехъаби, росалабазул бутІрул — раисал ва диналъул хъулухъчагІи.

Бусурбабазул пачалихъазда раис кколаан бакІалъул халкъалъул бищун хІурматиял хъизаназдаса рищарал чагІи, жидеца администрациялдаги халкъалдаги гьоркьочилъи гьабулел рукІарал: администрациялъул тІадкъайял тІуралел, шагьаралъул, росабазул гІадамазул цІаралдасаги хІалтІулел.<ref name=":0">Минорский В. Ф. Указ. соч. С.163.</ref> "Ширваналъул ва ал-Бабалъул тарихалда" бицен гьабун буго "нусго Сариралъул раисазул".<ref name=":0" /> Раисалин абулел чагІазда бакІалъул мацІазда абулеб букІараб цІар лъалеб гьечІо.

=== Ханзаби ===

*[[Абухисро]] (гІаг. 740)
*[[Аваз]] (IX гІ. кІиабилеб бащалъи)
*[[Бухт-Йишо I]] (905 с.)
*[[Пилан-шах]] (940—950 сс.)
*[[Бухт-Йишо II]] (1025—26 сс.)
*[[Пиружа]]
*[[Токку]] (1065 с.), цевесесул вас

=== Тарханал ва батрикал ===

=== Рагъухъаби ===

=== Узденал ===

=== Райятал ва лагъзал ===

== ХІужаби ==
{{ХІужаби|2}}

== Адабият==
* ''Минорский В. Ф.'' История Ширвана и Дербента. — М.,1963
* ''Атаев Д. М.'' Нагорный Дагестан в раннем средневековье (по материалам археологических раскопок Аварии). Махачкала, 1963
* ''Тахнаева П. И.'' Христианская культура средневековой Аварии (VII—XVI вв.) в контексте реконструкции политической истории. Махачкала, 2004
* ''Айтберов Т. М.'' И аварский язык нуждается в государственной поддержке // Журнал «Народы Дагестана». 2002. № 5. С. 33 — 34
* ''Магомедов Мурад'' Походы монголо-татар в горный Дагестан // История аварцев. — Махачкала: ДГУ, 2005. С. 124

[[Категория:Дагъистаналъул тарихалда рукІарал пачалихъал]]
[[Категория:Россиялъул тарихалда рукІарал пачалихъал]]
