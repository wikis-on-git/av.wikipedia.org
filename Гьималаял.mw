'''Гьимала́ял''' ({{lang-sa|हिमालयः}}, «гІазабазул рукӀел», {{lang-en|Himalayas}}) — Ракьалда бугеб бищун борхатаб мугӀрузул система. Гьималаял руго [[Тибеталъул тӀалъи|Тибеталъул тӀалъиялдаги]] (шималалда) ва [[Гьиндалъулгин Гангалъул лъарагӀлъи|Гьиндалъулгин Гангалъул лъарагӀалда]] (жанубалда) гьоркьоб.<ref name="БСЭ">{{БСЭ3|заглавие=Гималаи}}</ref> ЦӀакъ загьираб буго климатияб ва тӀабигӀияб гӀурхъи [[Гьоркьохъеб Азия|Гьоркьохъеб Азиялъул]] мугӀрузулал салул авлахъаздаги [[Жанубияб Азия|Жанубияб Азиялъул]] тропикияб [[Ландшафт|ландшафталдаги]] гьоркьоб.

Гьималаял руго [[Гьиндустан|Гьиндустаналъулги]], [[Непал|Непалалъулги]], [[Тибеталъул автономияб мухъ|Тибеталъул автономияб мухъалъулги]] ([[Китай]]), [[Пакистан|Пакистаналъулги]], [[Бутан|Бутаналъулги]], [[Миянма|Миянмаялъулги]] территориялда. Гьималаязул мугӀрул ракьаналъ ккола гьединго [[Бангладеш|Бангладешалъул]] бищун шималияб бутӀаги.<ref>{{cite web|url=http://peakbagger.com/range.aspx?rid=48|title=Himalaya|accessdate=2015-04-17}}</ref>

Гьоркьохъеб ва Жанубияб Азиялъул гӀурхъи цураб бакӀалда Гьималаязул мугӀрузулаб системаялъул буго 2900-ялдаса цӀикӀкӀун км халалъиялде ва  гӀага-шагарго 350 км гӀеблъуде. ГӀатӀилъи буго гӀага-шагарго  650 аз. км².<ref name="БСЭ" /> Балазул гьоркьохъеб борхалъи буго гӀага-шагарго 6 км, бищун борхатаб буго 8848 м<ref name="Everest not as tall as thought">[http://www.abc.net.au/science/news/enviro/EnviroRepublish_1478658.htm Everest not as tall as thought]{{ref-en}}</ref> — [[Джомолунгма|Джомолунгма (Эверест)]]. Гьениб буго 10 микьазартӀогь — мугӀрул, ралъдал гьумералдаса борхалъи жидер 8000-идаса арал. Гьималаязул бакътӀерхьул балаздаса шималиябгин бакътӀерхьудехун буго цоги цӀакъ борхатаб мугӀрузулаб система  — [[Каракорум (мугӀрузулаб система)|Каракорум]].

Гьималаязда гӀумру гьабун бугеб халкъалъул аслияб пиша буго хурул магӀишат, климаталъ чо чанго гурони тӀоролазул навгӀал, картошка ва цо-цо цогидал пастӀадулал гурони гӀезаризе рес кьоларо. Хурзал руго гьетӀарал кьерзабахъ гьарун.

== География ==
{{multiple image |align=right |direction=vertical
 |image1=Himalayas landsat 7.png |caption1=Спутникалдаса бахъараб сурат
 |image2=Marsyangdi valley with Annapurna II - Annapurna Circuit, Nepal - panoramio.jpg |caption2=[[Марсянди]] расалъи [[II Аннапура]]гун
}}
[[Гьиндалъулгин Гангалъул лъарагӀлъи|Гьиндалъулгин Гангалъул лъарагӀалда]] тӀаде Гьималаял къулун руго лъабго хӀокӀлъун, гьез гӀуцӀула Сивалик мугӀрул (Церегьималаял), ГьитӀинал Гьималаял ([[Пир-Панджал]], Дхаоладхар и другие балал) ва гьездаса ратӀаго ругел жаниблъаби (Катманду расалъи, [[Кашмиралъул расалъи]] ва цогидалги), КӀудиял Гьималаял, жал Ассамалъул, Непалалъул, Кумоан ва Пенджабалъул Гьималаязде<ref name="ГЭ">{{Книга|заглавие=Географические названия мира : Топонимический словарь : Ок. 5000 единиц|часть=Гималаи|автор=Поспелов Е. М.|ответственный=Отв. ред. P. A. Агеева|издание=2-е изд., стереотип|место=М.|издательство=Русские словари, Астрель, АСТ|год=2002|isbn=5-93259-014-9, 5-271-00446-5, 5-17-001389-2}}</ref> рикьулел.

Ралъдал гьумералдасаи борхалъи 8 км бугел тӀогьаз гӀуцӀула КӀудиял Гьималаял, бищун гӀодобегӀан ругел мугӀрул габурлъаби руго 4-ялдаса цӀикӀкӀун километраялъул борхалъуда. КӀудиял Гьималаязе сипатал руго альпияб тайпаялъул балал, кӀудиял борхалъиялъулал контрастал, гучаб цӀеркъай (гӀатӀилъи буго 33 азаргоялдаса цӀикӀкӀун км²).<ref name="ГЭ" /> Бакъбаккуласа гьеб мугӀрул-щобалъе гӀурхъилъун буго [[Брагьмапутра|Брагьмапутраялъул]] расалъи, бакътӀерхьудаса — [[Гьинд|Гьиндалъул]] (гьел гучал гӀораз лъабабго рахъалдасан къан буго киналниги мугӀрузулаб система). Гьималаязул бищун ахирисеб шималиябгин бакътӀерхьул тӀогь буго [[Нанга-Парбат]] (8126 м), бакъбаккул — [[Намджагбарва]] (7782 м).

ГьитӀинал Гьималаязул тӀогьазул гьоркьохъеб борхалъи бахуна  2,4 километраялде, ва цохӀо бакътерхьул рахъалда ралъдал гьумералдаса борхалъи буго 4 км.

Бищун гьитӀинаб мугӀрул-щоб, Сивалик, буго Брагьмапутраялдаса Гьиндалде щвезегӀан кинабниги мугӀрул системаялда цадахъ, гьелъул борхалъи кибниги гьечӀо 2 километраялдаса цӀикӀкӀара.

Гьималаяздаса байбихьула Жанубияб Азиялъул аслия гӀорал — [[Гьинд]], [[Ганг]], [[Брагьмапутра]].{{Панорама|EverestMosaic.jpg|1000px|''[[Халкъаздагьоркьосеб космикияб станция]]лдаса бахъараб Гьималаязул сурат. [[2004 сон]]''}}

== Геология ==
{{main|Гьималаязул геология}}
[[File:Himalaya-formation.gif|thumb|upright|Гьиндияб ракьулмассивалъул (Гьиндияб къоно) 6000 км халалъиялъул сапар гьеб Азиягун тункизегІан гІ.-ш. 40–50 миллион соналъ цебе]]
Гьималаял аслияб къагІидалъ лъугьун руго<ref>[http://geosfera.org/aziya/324-gory-gimalai-samaya-vysokaya-gornaya-sistema-v-mire.html Гьималаязул тарих]</ref> [[олигоцен]]алъул[[Лъабил период|лъабил периодалда]], [[Альпал|альпазулаб]] [[орогенез]]алъул заманалда. Гьедин, гьел ккола дандеккун гІолохъанал мугІрул, жал шималалде кутаклъулел цоцада хадур цокІалал балазгун рорхалъабаз гІуцІарал. Жанубиял мугІрул ракьанал гІуцІун руго аслияб къагІидаялъ [[хъиру]]ялдалъ ива[[Конгломерат (минерал)|конгломератаз]], кьучІал гъулдул ва сверухъ зона — [[гнейс]]аз, [[Кристалликиял шистал|кристалликиял шистаз]], [[чарангьецІо|чарангьечІабаз]], филлитаз ва магматикиялги [[Метаморфикиял мугІрулал минералал|метаморфикиялги минералаз]]. Регионалъе сипатаб буго ракьазул [[Эрозия (геология)|эрозия]], жиб сабаблъун эхере ралагьарал  хъитІалги ва ччукІелалги лъугьунеб.

=== Бищун рорхатал мугІрул ===

Гьималаязда буго дунялалъул 14-ялдаса 10 микьазартІогь — жидер борхалъи 8 [[Километр|километраялдаса]]/[[Азарго|8 азал]] [[Метр|метраялдаса]] цІикІарал мугІрул.

[[Ракь (планета)|Ракьалъул]] [[Джомолунгма|бищун борхатаб мегІер]] буго [[Непал|Непалалъулги]] [[Чин|Чиналъулги]] [[Тибеталъул автономияб мухъ|Тибеталъул автономияб мухъалъулги]] [[ГІурхъи|гІорхъода]]. КІиябго [[улка|улкаялъул]] [[пачалихъияб гІурхъи]] уна мегІералъул балалъул мухъалдасанги тІогьалдасанги. Гьедин, [[Джомолунгма]]ялъул шималияб щоб ккола [[Чин|Чиналъул]] территориялъун, жанубияб — [[Непал|Непалалъул]]. МегІералъул тІогь буго ралъдал гьумералдаса 8848 метраялъул борхалъуда.

== Балагье гьединго ==

* [[Гьиндустаналъул субконтинент]]

== ХІужжаби ==
{{хІужжаби|2}}

== Адабият ==

* {{ВТ-ЭСБЕ|Гималайские горы}}
* {{БРЭ|автор=[[Алексеев, Михаил Николаевич (геолог)|Н. Н. Алексеева]]; [[Тевелев Аркадий Вениаминович|Арк. В. Тевелев]] (геологическое строение и полезные ископаемые)|заглавие=Гималаи|ip=2360265|том=7|год=2007|страницы=131—134|ref=Алексеева, Тевелев}}
* {{h|Chopra|1963|3=''Chopra, Maharaj K.'' [https://babel.hathitrust.org/cgi/pt?id=uc1.$b791895;view=1up;seq=475 The Himalayan Border War: An Indian Military View]. // ''Military Review''. — May 1963. — Vol. 43 — No. 5. (военно-географическая характеристика района)}}

== РегІелал ==
{{Навигация}}

* [https://web.archive.org/web/20130118002451/http://www.digitalhimalaya.com/ The Digital Himalaya research project at Cambridge and Yale]{{ref-en}}
* [http://oak.ucc.nau.edu/wittke/Tibet/Himalaya.html Geology of the Himalayan mountains]{{ref-en}}
* [https://www.pbs.org/wgbh/nova/everest/earth/birth.html Birth of the Himalaya]{{ref-en}}
* [https://editors.eol.org/eoearth/wiki/Biological_diversity_in_the_Himalayas Biological diversity in the Himalayas] // {{нп3|Encyclopedia of Earth}}{{ref-en}}

[[Категория:Гьималаял| ]]
[[Категория:Гьиндустаналъул мугІрул]]
[[Категория:Непалалъул мугІрул]]
[[Категория:Китаялъул мугІрул]]
[[Категория:Пакистаналъул мугІрул]]
[[Категория:Бутаналъул мугІрул]]
