{{Ислам}}
'''Закатул фитІри''' яги '''КІал биччаялъул закагІат'''({{lang+ar|زكاة الفطر}}) — ккола бусурманчиясда кьезе тIадаб [[закагІат]]алдаса цо тайпалъун. Гьеб кьезе тIалъула [[КІал биччан гІид|кIалбиччан къоялъул]] [[ГІидалъул как|гIидалъул как]] балелда цебе.

Закатул фитІри - ккола щибав бусурманчиясда жиб кьезе тIадаб садкъалъун, байрамалъул къоялъги сордоялъги жиндиего ва жиндица напакъат кьезе кколел чагIазе кваназе гIолеб жо бугони. Рукъалъул хважаинас кьола жиндир напакъаялда гъоркь ругел щиназдаса закагIат. Нагагьлъун лъимер гьабуни, Рамазан моцIалъул ахирисеб къоялъ бакъ тIерхьун хадуб, гьеб лъимадудаса закагIат бахъизе тIалъуларо. Гьединго закатул фитІри кьезе тIалъула бусурманав гурев чиясдаги ([[капур]]) жинца напакъа кьезе кколел бусурбаби ругони (эмен, лъимал, лагъзал ва гь.ц.).

Закатул фитІри кьола хIажатав, мискинав чиясе. Гьелъул цо чиясдаса кьезе тIадаб къадар буго цо сахІ, гьеб кьолеб ракьалда жиндалъун бетIербахъи гьабулеб тIагIамалдалъун. Масала, [[Европа]]ялда ругел гIадамаз кьола ролъул яги пурчІинадул цо сахІ, [[Жанубиябгун-Бакъбаккул Азия]]лда ругел бусурбабаз кьола - гьула, ГIарабазул пачалихъазда ругеца кьола - чамасдак. СахІ ({{ar1|صاع}}) — ккола цIайидул роцен, 4-го огъохъаталда жаниб унеб жоялда жиб ращадаб, цIайиялдалъун борцани 3,300 граммалда бащадаб (хІанафил мазгьабалда рекъон), ялъуни 2,176 грамм (хутIарал сунниязул мазгьабазда рекъон). Закатул фитІри кьезе лъикIаб буго кванидалъун, аварагасул {{сав}} заманаялъ букIараб куцалда. Амма гьелъул къадар гIарцудеги сверизабун, гIарцудалъун закагIат бахизе бегьизабун гьечIо гIицIго Іханафил мазгьабалда гурого<!-- {{sfn|Как и кому выдавать Закят аль-фитр}}-->. ГIемерисел бусурбабазул кIвар гьечIолъиялда бан, закагIат кьезе кколел гIадамазухъе ккезабичIого хутIула [[ГІидалъул как|гIидалъул какдаса]] рахъинегIан, гьединаб хIалалда гьеб закагIатлъун рикIкIунаро, гIадатияб садакъалъун гурони. Закатул фитІри кьезе мустахIикълъула гIадамазул микьго тайпа, Аллагьас [[Къуръан]]алда закагІат кьезе рихьизарурал.


КІал биччан моцI лъугIидал закагIат кьеялъул хIикматлъун ккола, гьеб моцIалъ кIалал кколаго ккарал гъалатIал рацIцIунеб (капаратлъун) букIине, гьединго [[КІал биччан гІид|байрамалъул къоялъ]] роххел загьир гьабизе мискинал, пакъиразеги рес щвезе.



== ХІужаби ==
{{хІужаби|2}}

== Босараб бакIал ==
* {{ИЭС+2007|267|Закят аль-Фитр}}
* {{cite web|url=http://www.islam.ru/content/veroeshenie/8722|title=Закят-уль-фитр (закят разговения)|publisher=Ислам.ру|accessdate=2013-08-13|ref=Закят-уль-фитр (закят разговения)|archiveurl=http://www.webcitation.org/6JLf5isPy|archivedate=2013-09-03}}
* {{cite web|url=http://islam.net.ua/post/kak-i-komu-vidavat-zakyat-al-fitr|title=Как и кому выдавать Закят аль-фитр|publisher=islam.net.ua|accessdate=2013-07-11|ref=Как и кому выдавать Закят аль-фитр|deadlink=404|archiveurl=http://archive.is/jvcKQ|archivedate=2013-07-12}}
* {{cite web|url=http://www.islamnews.ru/news-80391.html|title=Закят аль-фитр – кому, когда и сколько?|date=2011-08-26|publisher=Islamnews.ru|accessdate=2013-07-11||ref=Закят аль-фитр – кому, когда и сколько?|archiveurl=http://www.webcitation.org/6JLf7VNQ0|archivedate=2013-09-03}}


{{islam-stub}}
{{Рамазан}}
