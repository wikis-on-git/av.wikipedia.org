[[File:ГIадалло ГIали.jpg|thumb|300px|МагIарул шагIир - ГІалиев ГІадалло.]]
'''ГІадалло ГІалиев''' (гь. [[1932]] соналъул [[15 феврал]]алъ, [[Дагъистан]]алъул [[Гъуниб мухъ]]алъул [[ГӀурада]] росулъ) - [[Дагъистан]]алъул ва [[МагӀарулал|магӀарул]] [[шагӀир]], [[хъвадарухъан]]. Прозаик ва публицист. [[Дагъистаналъул ва Ичкериялъул халкъазул конгресс|Дагъистаналъул ва Ичкериялъул халкъазул конгрессалда]] [[Басаев, Салманил Шамил|Шамил Басаевасул]] кумекчи (зам).

==ГӀумрухъвай==
Машгьурлъана магӀарул шигӀруялъул классик ва гьанжесеб Дагъистаналъул сиясатияб строялъун критик гӀадин. Гьесул хӀисабалда гьелъ дагъистаналъул халкъалда тӀад босун буго деэтнизациялъул ва деисламизациялъул курс. КъахӀибалъул гьоркьохъеб школа лъугьизабун хадуб (гӀур. Кахиб) ([[1949]] с.), гьев Дагъистаналъул педагогияб институталъул заочнияб бутӀаялда лъугьуна. Байбихьулелал классазул учителлъун хӀалтӀана. Чорхалъе захӀматал ругънал ккезарунилан 5 соналъ жаниве тӀамуна. Амнистиялдалъун ([[Сталин, Виссарионил Иосиф |Сталин]] хвеялъул хӀисабалда) къватӀи веччана. Школалъул гӀелалда вагъарана кучӀдул, асарал хъвазе. «БагІараб байрахъ» газеталде хӀалтӀизе ахӀун вукӀана. [[1957]] соналъ Москваялда М.Горькиясул цӀаралда бугеб адабияталъулаб институталда лъугьана цӀализе. Гьеб лъугӀинабун хадув, [[1965]] с. «Знание» ЖамагӀаталъул референтлъун, «Лачен», «Гьудуллъи» журналазул, «Исламалъул нух», «Кьоял» газетазулги редакторлъун хӀалтӀана. [[1990]] соналъ Дъагъистаналъул Хъвадарухъабазул Союзалъул магӀарул секциялъе бетӀерлъи гьабуна. [[1992]] соналъ сиясатиял гӀилабаздалъун СССРалъул Хъвадарухъабазул Союзалдасан къватӀив ана ва Дъагъистаналъул Хъвадарухъабазул Союзалда хӀалтӀи тана.

'''Творчествоялъул аслиял хӀалтӀаби:''' «ЦӀадул хӀинчӀ», «Балъгоял кагътал», «Алмазное стремя», «Воспоминания о любви», «ГодекӀан», «Живой свидетель». 20 ялдасан цӀикӀун асарал музыкаялда росун руго. Гьаб заманалда къватӀи бахъизе буго гьесул сочинениял, 7 томалда.

== Аудиохъваял ==
ГӀадаллоца бицуна буго магӀарул халкъалъул, мацӀалъул, тарих ва маданияталъул.
* {{Медиа:Adallo_interview_Sound_1a.ogg}} (1 бутӀа)
* {{Медиа:Adallo_interview_Sound_1b.ogg}} (2 бутӀа)
* {{Медиа:Adallo_interview_sound_2a.ogg}} (3 бутӀа)
* {{Медиа:Adallo_interview_sound_2b.ogg}} (4 бутӀа)

== Адабият ==
* ГӀадаллогун диалогал. Printed in London. Toadstool Group Ltd 2001 — ISBN 0-582-52317-6
* С возвращением поэт! — КПФ «Аваристан». Махачкала. 2006
* Адалло. ТІаса рищарал асарал (Избранные произведения). ТТ. I—II. — КПФ «Аваристан». Махачкала. 2007
* www.adalloali.ru.

== Линкал ==
* {{cite web
 | author        = CryNews.ru
 | authorlink    = 
 | datepublished = 
 | url           = http://www.crynews.ru/persprint/497.html
 | title         = Алиев Адалло Магомедович
 | format        = 
 | work          = 
 | publisher     = 
 | accessdate    = 2009-12-12
 | lang          = 
 | description   = 
 | archiveurl    = http://www.webcitation.org/65eYOcshl
 | archivedate   = 2012-02-23
}}

[[Категория:Поэты Дагестана]]
[[Категория:Алипалда рекъон гIадамазул сияхI]]
[[Категория:Алипалда рекъон хъвадарухъабазул сияхI]]
[[Категория:МагӀарул хъвадарухъаби]]
[[Категория:МагӀарул шагӀирал]]
[[Категория:Дагъистаналъул шагӀирал]]
