{{Диналда хурхарав инсан
| цІар          = МухІаммад ибну ГІабдуллагь
| сурат          = Calligraphic representation of Muhammad's name.jpg
| сураталъул гІеблъи    = 180px
| alt           = 
| сураталда гъоркьахъвай    =  
| тІокІцІарал         = «<small>АхІмад, Абул Къасим, Абу ТІаййиб, Набийю Ттавба, Набийю РрахІма, Набийюл МархІама, Набийюл МалхІама, АррахІматул Мугьдат, Саййиду валади Адам, ХІабибу РрахІма, Алмухтар, АлмусстІафа, Алмужтаба, Ассадикъ, алмассдукъ, Ал Амин, СсахІибу шшафагІати вал макъамил МахІмуд, СсахІибул Василати вал Фадилати вад Даражати РрафигІа, СсахІибу Ттажи вал МигІраж, Имамул муттакъин, Саййидул мурсалин, Къаидул гъуррил мухІажжалин, Аннабийюл уммий, Расулу Ллагь, Хатаму Ннабийин, Аррасулул агІзам, Ассиражул мунир, Аннур, Аррауфу РрахІим, АлгІурватул вускъа</small>»
| гьавураб къо-моцІ  = 12 [[РабигІул-Аввал]]алъ 53 гь.ц. 22 апрель [[571 сон]]
| гьавураб бакІ   = [[Макка]]
| хвараб къо-моцІ  = 12 [[РабигІул-Аввал]]алъ 11 гь.ц. июнь [[632 сон]]
| хвараб бакІ   = [[Мадина]]
| кІодо гьавула     = [[Ислам]]алда
| авараглъи кьураб заман   = 13 [[Рамазан]] гь.ц., август [[610 сон]]
| авараглъи кьураб бакІ    = [[ХІираъ нохъо]], [[Макка]]
| вукъун вуго = [[ГІаишатил хІужра]]ялъув, [[Масжиду ан-Набави]]ялда
| ракІалде щвезавулеб тарих  = 12 [[РабигІул-Аввал]]
| гІаламат          = [[Къуръан]]
| шапагІаталъе росула       = кинабниги махлукъат
| насаб         = '''эбел''': [[Амина бинт Вагьб]]<br />'''эмен''': [[ГІабдуллагь ибн ГІабдул МутІтІалиб]]<br />'''рахьдал улбул''': [[СагІдияй ХІалимат]] ва [[Сувайба]]<br />'''рахьдал вацал ва яцал''': [[ХІамза ибну ГІабдул МутІтІалиб]] (инсул вац)<br />[[Абу Салама ибну ГІабдул Асад]]<br />[[Абу Суфян ибну ал-ХІарис]] (вацгІал)<br />[[ГІабдуллагь ибну ал-ХІарис ас-СагІди]]<br />[[Шаймаъ бинту ал-ХІарис]]<br />[[Аниса бинту ал-ХІарис]]<br />'''лъудби''': [[Хадижа бинт Хувайлид]]<br />[[Савда бинт ЗамгІа]]<br />[[ГІаиша бинт Абу Бакр]]<br />[[ХІафса бинт ГІумар]]<br />[[Зайнаб бинт Хузайма]]<br />[[Умм Салама бинт Абу Умайя]]<br />[[Умм Салама бинт Абу Умайя]]<br />[[Жувайрия бинт ХІарис]]<br />[[РайхІана бинт Зайд]]<br />[[Сафия бинт ХІуяй]]<br />[[Сафия бинт ХІуяй]]<br />[[Мария ал-КъибтІия]]<br />[[Маймуна бинт ХІарис]]<br />'''васал''': [[Къасим ибн МухІаммад ибн ГІабдуллагь|Къасим]]<br />[[ГІабдуллагь ибн МухІаммад|ГІабдуллагь]]<br />[[Ибрагьим ибн МухІаммад|Ибрагьим]]<br /><br />'''ясал''': [[Зайнаб бинт МухІаммад|Зайнаб]]<br />[[Рукъаййа бинт МухІаммад|Рукъаййа]]<br />[[Умм Кулсум бинт МухІаммад|Умм Кулсум]]<br />[[ФатІима Загьраъ|ФатІима]]
| мугьро           =МухІаммад аварагасул мугьро.gif
| мугьроялъул гІеблъи    = 50px
}}
{{МухІаммад}}
'''МухІа́ммад''' {{сав}} ({{мацӀ+ar|محمد}} {{Audio-IPA|Ar-muhammad.ogg|[mʊħɑmːæd]}}), 571 соналъул 22 апрелалъ [[Макка]]ялда гьавурав ахирисев [[Исламалъул аварагзаби|авараг]]. Аллагьас гьесухъе {{сав}} рещтІана [[вахІю|вахІйалдалъун ]][[Къуръан]]. МухІаммад {{сав}} вукІана цеветІурав сиясатчилъунги, рагъул цевехъанлъунги ва гьединго тІоцебе бусурбабазул [[умма]] жинца гІунцІцІаравлъунги. Гьев чІаго вугев мехалда, тІолабго [[ГІарабистан|ГІарабазул бащадабчІинкІиллъи]] букІана исламалъул ракьлъун.

== ЦІар ==
Исламалда цІаралъе кІудияб кІвар кьола. «МухІаммад» абураб цІаралъул магІна буго «Жиндие рецц гьабулев», «Реццалъе мустахІикъав». Къуръаналда жаниб гьеб цІаралдалъун аварагасул рхсей ункъго нухалъ гурони гьабун гьечІо. Къуръаналда аварагасул бицен гьабун бицунеб бакІазда гьесде абулел руго батІи-батІиял цІарал: (ан-Наби) - авараг, (Расул) - чапар, (ГІабд) - Аллагьасул лагъ, (Башир) - рохел бицунев, (Назир) - хІинкъи кьолев, (Музаккир) - ракІалде щвезабулев, ([[Шагьид]]) - нугІлъи гьабулев, (ДагІий) - Аллагьасда гьардолев ва гь.ц. 

Аварагасул цІар бахъун хадуб, гьесде ''«[[Салават|Салла-л-Ла́гьу гІалайгьи ва саллам]]»'' ({{lang-ar|صلى الله عليه وسلم}}) -абун салават битІула.

Муъминзабаз аварагасде {{сав}} хитІаб гьабун кІалъалел маехалъ, Абуль-Къасим абун тІокІцІар ахІун гьабулаан гьесде хитІаб ва авараг чІаго вугев мехалда цо гьесул гурони букІинчІо гьединаб тІокІцІар. Гьесде данде тущманлъи гьабулел капурзабаз гьесде Ибн Абу Кабша абун ахІулаан, гьелъул магІна буго Абу Кабшал вас абураб, Абу Кабша вукІана аварагасул {{сав}} рахьдал эбел ХІалиматил бетІергьанчи<ref>{{тІехь|автор=Сафий ар-РахІман аль-Мубарак Фури|бетІер=МухІаммад аварагасул гІумру|гьумерал=236}}</ref>.

== Сипат ==
[[ИсмагІил (авараг)|ИсмагІил]] аварагасул гІалайгьи ссалам наслуялъул МухІаммад авараг, кутакалда батІа вахъулев вукІана хутІарал гІарабаздаса, гьесул черхалъул хъахІаб кьералдалъун. Гьесул заманаялъ рукІарал асхІабзабазул р.гІ. рагІабазда рекъон, авараг вукІана кІигъажалъан гІебав, гьоркьохъеб халатлъиялъул, кверал ва угъдул чІахІияв. Гьесул {{сав}} мегеж букІана ризаб, кІалги бералги гІатІидал. Гьодида кІигъажада гьоркьоб букІана авараглъиялъул хатму (печать).<ref>Аль-Бухари (№ 5908), Муслим (№ 2340)</ref>. Гьесул {{сав}} рукІана халатал берзул тІелхал, гургин ккарал кьунсрул ва халатаб габур.<ref>[http://www.hadith.narod.ru/155.html О достоинствах Пророка Мухаммада, мусульманской нравственности и праведном поведении. Мухаммад ибн Джамиль Зину]</ref>

Исламалъул кІудияв гІалим ва тарихчи [[АтІ-ТІабари|Абу ЖагІфар МухІаммад атІ-ТІабарияс]] жиндирго «Тариху атІ-ТІабари» абураб тІехьалда хъван буго аварагасул сипаталъул хІакъалъулъ гьадин:
{|
|{{цитата байбихьи}}«Гьев вукІана гьоркьохъеб лагаялъул: халатав гурев, къокъав гурев. Гьумералъул букІана гвангъараб кьер, цІакъго хъахІабги гуреб, тІогьилабги гуреб, берал — чІегІерал, расал — ризал, кунчІулел, цІакъ берцинал. Гьумер берцин гьбун букІана магжица. Халатал расал кІигъажаде щварал рукІана. Гьелъул кьер букІана чІегІераб… Гьесул рилълъин букІана тІадагьаб, гали тІамураб щинахъе кколаан гьев ракьалдаса ватІалъулев вугоян. Кинго гьесул рилълъиналъулъ букІинчІо чІухІи. Гьесул гьурмада букІана рокьи, хинлъи, лъикІлъи жиндаса бер босизе кІолареб. Ракъарал гІадамал гьесухъ ралагьидал гьезда гьебсагІатго квен кІочолаан. Гьесда аскІоре къварилъиялда ругел ккейдал, гьезда жодорго къварилъаби кІочонаан, гьесул тІабигІаталъул берцинлъиялъ ва каламалъул бигьалъиялъ хІайранги гьарун. Гьев вихьаралщинал якъинго рукІана, кидаго цебеги хадубги, гьесулгун гІадин кІалъай гьуинав чи жодода вихьичІоян. Гьесул мегІер букІана битІараб, цаби рукІана цоцадаса батІа тІурал, (берцинал). Зама-заманаялдасан гьесул ботІрол расал кІигъажаде риччан рачІунаан ва цо-цо мехалъ гьес гьел ругьунаан кІиго яги ункъго гъалги гьабун. 62 сонил гІумруялде вахиндал гьесул букІинчІо хъахІаб рас…»<ref>[http://islam.on.ufanet.ru/pub/encyclopedia/001.poslannik.allaha.html Посланник Аллаха. Ф. А. Асадуллин, Р. И. Султанов и др.]</ref>{{цитата лъугІи|босараб бакІ=}}
|}

Аварагасе {{сав}} бокьулаан хъахІаб кьералъул ретІел ретІине. ГІемерисеб нухалда гьес {{сав}} ретІунаан халатаб горде ва мухъахараб йеменалъул гужгат ва гьединго [[чалма]]ги изарги (тІажуги). Квералда гьес {{сав}} хун букІана баргъич, жинда тІад «МухІаммад — Аллагьасул авараг» - абун хъвараб. Гьев {{сав}} вукІана вацІцІадав, мискалъул махІ гьабулаан ва [[мисвак]]алдалъун гІусал чурулаан<ref>Мухтасар аш-шамаиль" (№ 97, 188)</ref> Гьев {{сав}} кІалъаан пасахІатго, къокъго баянго, цо-цо мехалда лъабго нухалъ такрар гьабулаан бицараб жо, гІадамазда рекІелъ бессизегІан. Гьев {{сав}} гьоркьо-гьоркьов гьимулаан ва цо-цо нухалъ велъанхъулаан ва гьесул ракьандаса гІусал рихьулаан.

== Цоги аварагзабазда гьоркьоб МухІаммад аварагасул {{сав}} къадру ==


== Инжилалда МухІаммад авараг {{сав}} вачІинаялъул бицен ==



МухӀаммад авараг {{сав}} Маккаялда гьавуна ГӀабдуллагь инсуе Аминат эбелалъе. Эбелалъул ургьив вукӀаго гьесул эмен хвана, анлъго сон тӀубан хадуб эбелги хвана. ХӀалиматица хахизавуна, эбел эмен хун хадув кӀудияв эмен ГӀабдулмутӀалибица хьихьана, гьев хун хадуса инсул вац АбутӀалибица хьихьана. ГьитӀинаб къоялдаса нахъе гӀамал тӀабигӀат берцинав, намус бацӀцӀадав, битӀараб гурого бицунарев, киналго квешал гӀадатаздасаги рекъечӀеб хьвадиялдасаги вацӀцӀадав вукӀана. КӀикъого сон барав мехалъ Аллагьас гьев Авараглъун гьавуна, расуллъунги витӀана. Гьев Аллагьасул
аварагги расулги вукӀин лъазе Аллагьас гьесие гӀемерал мугӀжизатал кьуна: моцӀ хъвалхьи, лъималаз, рухӀ гьечӀел жалаз, хӀайваназ Аллагьасул расул вугилан нугӀлъи гьаби, килщаздаса бодуе гӀураб лъим бакки ва гь. ц. Гьесие кьурал мугӀжизатазул бищун кӀудияб мугӀжизат ккола хирияб Къуран. Аллагьасул рахъалдаса Жабраилас босун бачӀун дагьдагь ккун къоло лъабго соналъ гьесде рещтӀана Къуръан. Гьес Аллагь цо гьавиялде, ай Аллагьасул диналде къоло лъабго соналъ халкъ ахӀана. Гьесул дин гьукъизеян абун мушрикиназги, мунафикъзабазги, ягьудиязги, насраниязги гӀемераб дандечӀей гьабуна. Гьесги гьесул асхӀабзабазги Аллагьасул диналъе гӀоло гӀемераб сабру гьабуна. Гьездаги капурзабаздаги гьоркьор рагъал ккана. ГӀараб чӀинкӀиллъиялда [[Ислам]] тӀобитӀун хадуб дунялалдаго тӀобитӀизе гьебги биччан камилаб куцалда гьеб дин халкъазда малъун гӀумруялъул лъабкъоялда лъабго сон тӀубан хадуса гьев хвана, Мадинаялда вукъизеги вукъана. <ref>[http://www.dagislam.ru/docs_files/Hakab_din_avar.pdf КъурамухӀаммад-хӀажи Рамазанов, ФАРЗ / ХӀакъаб диналъул лъазе кколеб чара гьечӀеб къадар, МахӀачхъала 2006]</ref>

== Аварагасул наслу-насаб ==

МухӀаммад авараг {{сав}}, гьесул эмен ГӀабдуллагь, цинги ГӀабдулмутӀалиб, Гьашим, ГӀабдулманаф, Къусаййу (Къусай), Килаб, Муррат, КагӀбу, Луаййу (Луай), Гъалиб, Фигьру (Фигьр), Малик, Назр, Кинанат, Хузаймат, Мудрикат, Ильяс, Музар, Низар, МугӀад, ГӀаднан.

МухӀаммад аварагасул {{сав}} эбелалъухъан умумузул тартибалъул бицани, гьев ккола Аминатил вас, Аминатги ккола Вагьбил яс, Вагьбу ккола ГӀабдулманафил вас, гьевги – Зугьратил вас, Зугьратги – Килабил вас. Гьев Килабилъ хирияв Аварагасул эбелалъулги инсулги кӀиябго насаб жубала. Гьаб ккола, тарихалъул гӀалимзабиги насаб лъалел гӀалимзабиги – киналго тӀад рекъараб, гьесул умумузул тартиб. Гьаниса тӀадехун рехсараб насабалда сверухъ хилаф буго. Амма киналго тӀадрекъараб хӀукму ккола МухӀаммад аварагасул насаб Ибрагьим аварагасул вас ИсмагӀил аварагасда хурхараб букӀиналда. Гьесул киналго умумул рукӀана тавхӀидалда, ай, Аллагь цо гьавулеллъун, хъанчие лагълъи гьабулареллъун. («ФатхӀул гӀалам» т. 1, гьум. 152). Гьесул умумул, инсухъан рукӀа, эбелалъухъан рукӀа, киналго рукӀана жидер заманалъул бищун къимат-къадру бугел, заманалда рекъон, шаргӀияб магьари лъун гурого, жал данделъичӀел, зина гьаби гӀадал квешал пишабаздаса жал цӀунарал. Хириясул хӀадисалда буго: «Дун загьирлъана никахӀалдалъун, дун загьирлъичӀо зинаялдалъун, Адамидаса байбихьараб дир эбел-инсухъе щвезегӀан дун, умумуз магьариги лъун, загьирлъана» - абун (Ибну ГӀадди, ТӀабарани).

Хирияв аварагасул инсухъан тартибалъул хӀакъалъулъ дагьаб гӀатӀидго:

:1. ''ГӀабдуллагь'' къурайшиязда гьоркьов бищун берцинав чиги, бищун инсуе вокьулев васги вукӀана.
:2. ''ГӀабдулмутӀалиб'' вукӀана, цо жо ккани, къурайшиял жиндихъе кӀанцӀулев, гьезда гьоркьов хирияв, къимат-къадру бугев, мискин-пакъирзаби кваназарулев, хӀатта, магӀарде унгицин хӀанчӀазе кваназе жо балев, гӀаракъи гьукъулев, зулму гьукъулев, къурайшиязда гъорлъ гӀакълу-лъай цӀикӀкӀарав къадруяв чи.
:3. ''Гьашим'' вукӀана къварилъи-гӀатӀилъи ккараб заманалда кидаго ракъарал гӀадамал мискин-пакъирзаби кваназарулев. Гьесул гьурмада МухӀаммад аварагасул нур букӀана, жиндие къурайшиял мутӀигӀалги вукӀана, гьесул берцинлъиялде балагьун гӀадамаз гьесда Маккаялъул моцӀилан абулаан.
:4. ''ГӀабдулманаф'' вукӀана цӀакъго берцинав чи, гьесде БатӀхӀаалъул моцӀилан абулаан гӀарабаз.
:5. ''Къусаййу'' вукӀана къурайшиязул тухум-кьибил цолъизабулев, гӀадамазе гӀаракъи гьукъулев, гьезие лъикӀалдалъун вагӀза гьабулев, камилав чи.
:6. ''Килаб'' – бахӀарчияв, гьабиги рачун, кидаго чанаве унев чи вукӀана.
:7. ''Муррат'' – тушбабаздаса бергьунев, къимат-къадру бугев чи вукӀана.
:8. ''КагӀбу'' – жиндирго къавмалъе вагӀза-насихӀат гьабулев, нахъа загьирлъизе вугев Аварагасул бицен гӀемер гьабулев чи вукӀана.
:9. ''Луаййу'' – гӀодове виччан, ургъун жо гьабулев чи вукӀана.
:10. ''Фигьру'' – ворхатав, къвакӀарав, гӀадамазул хӀажат цӀехон, гьеб тӀубалев чи вукӀана.
:11. ''Малик'' – гӀарабиязул хан гӀадав чи вукӀана.
:12. ''Назар'' – гьумер гвангъарав, гьайбатав чи вукӀана.
:13. ''Кинанат'' – гӀумру эхеде бахарав, къадру кӀудияв, жиндихъе гӀарабиял хьвадулев чи вукӀана.
:14. ''Хузаймат'' – халкъалда гьоркьоб рекъел-маслихӀат гьабулев, къадру кӀудияв чи вукӀана.
:15. ''Мудрикат'' – кинабниги тӀадегӀанлъи, чӀухӀи щварав чи вукӀана. Жив тӀаса вищарасул – Аварагасул нурги гьесулъ загьирлъун букӀана.
:16. ''Ильяс'' – бергьараб берцинлъи бугев, гӀарабиязда гьоркьов цӀакъ къадру кӀудияв, жинда дандбан гурони, гьез хӀукму къотӀуларев чи вукӀана.
:17. ''Музар'' – жиндир берцинлъиялъ ракӀал тӀаде цӀалев, гьаракь берцинав, гӀакъилаб каламалъул чи вукӀана.
:18. ''Низар'' – тӀоцебе гӀарабиязда жаниб хъвай-хъвагӀай гьабурав, гьавураб къоялъги МухӀаммад аварагасул  нур жиндир гьурмалъ бихьулев чи вукӀана.
:19. ''МагӀад'' – Бану-Исраилазулгун гӀемерал гъазаватал гьаруна гьес. Кидаго, бергьенлъигун гурони, тӀадги вуссунароан.
:20. ''ГӀаднан'' – гӀадамазул, жиназул зарал ккеялдасаги бер ккеялдасаги цӀунарав чи вукӀана. <ref>http://web.archive.org/web/20101119213936/http://www.assalam.ru/avar/arhiv/2007/avar_2007_07.pdf </ref>

== Аварагасул хIадисал ==



== ХӀужаби ==
<references/>
[[Категория:Къурайшиял]]
[[Категория:Исламалъул аварагзаби]]
[[Категория:Аварагзаби]]
[[Категория:Диниял церехъаби]]
