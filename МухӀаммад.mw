[[Файл:Aziz efendi-muhammad alayhi s-salam.jpg|thumb|250px|<font color="grey">МухIаммад</font>]]
[[Файл:Mohammad SAV.svg|thumb|250px|<font color="grey"> </font>]]

'''МухIаммад авараг''' ([[гIараб мацI]]алда '''محمد بن عبد الله''') (''жинда ссалат-салам лъеяв'')

''МуртазагIали'' – МухIамад аварагасул цIаразул цояб.

МухIаммад авараг Маккаялда гьавуна ГIабдуллагь инсуе Аминат эбелалъе. Эбелалъул ургьив вукIаго гьесул эмен хвана, анлъго сон тIубан хадуб эбелги хвана. ХIалиматица хахизавуна, эбел эмен хун хадув кIудияв эмен ГIабдулмутIалибица хьихьана, гьев хун хадуса инсул вац АбутIалибица хьихьана. ГьитIинаб къоялдаса нахъе гIамал тIабигIат берцинав, намус бацIцIадав, битIараб гурого бицунарев, киналго квешал гIадатаздасаги рекъечIеб хьвадиялдасаги вацIцIадав вукIана. КIикъого сон барав мехалъ Аллагьас гьев Авараглъун гьавуна, расуллъунги витIана. Гьев Аллагьасул
аварагги расулги вукIин лъазе Аллагьас гьесие гIемерал мугIжизатал кьуна: моцI хъвалхьи, лъималаз, рухI гьечIел жалаз, хIайваназ Аллагьасул расул вугилан нугIлъи гьаби, килщаздаса бодуе гIураб лъим бакки ва гь. ц. Гьесие кьурал мугIжизатазул бищун кIудияб мугIжизат ккола хирияб Къуран. Аллагьасул рахъалдаса Жабраилас босун бачIун дагьдагь ккун къоло лъабго соналъ гьесде рещтIана Къуръан. Гьес Аллагь цо гьавиялде, ай Аллагьасул диналде къоло лъабго соналъ халкъ ахIана. Гьесул дин гьукъизеян абун мушрикиназги, мунафикъзабазги, ягьудиязги, насраниязги гIемераб дандечIей гьабуна. Гьесги гьесул асхIабзабазги Аллагьасул диналъе гIоло гIемераб сабру гьабуна. Гьездаги капурзабаздаги гьоркьор рагъал ккана. ГIараб чIинкIиллъиялда [[Ислам]] тIобитIун хадуб дунялалдаго тIобитIизе гьебги биччан камилаб куцалда гьеб дин халкъазда малъун гIумруялъул лъабкъоялда лъабго сон тIубан хадуса гьев хвана, Мадинаялда вукъизеги вукъана. <ref>[http://www.dagislam.ru/docs_files/Hakab_din_avar.pdf КъурамухIаммад-хIажи Рамазанов, ФАРЗ / ХIакъаб диналъул лъазе кколеб чара гьечIеб къадар, МахIачхъала 2006]</ref>

== Аварагасул наслу-насаб ==
[[Файл:Muhammad callig.gif|thumb|250px|<font color="grey"> </font>]]

МухIаммад авараг, гьесул эмен ГIабдуллагь, цинги ГIабдулмутIалиб, Гьашим, ГIабдулманаф, Къусаййу (Къусай), Килаб, Муррат, КагIбу, Луаййу (Луай), Гъалиб, Фигьру (Фигьр), Малик, Назр, Кинанат, Хузаймат, Мудрикат, Ильяс, Музар, Низар, МугIад, ГIаднан.

МухIаммад аварагасул эбелалъухъан умумузул тартибалъул бицани, гьев ккола Аминатил вас, Аминатги ккола Вагьбил яс, Вагьбу ккола ГIабдулманафил вас, гьевги – Зугьратил вас, Зугьратги – Килабил вас. Гьев Килабилъ хирияв Аварагасул эбелалъулги инсулги кIиябго насаб жубала. Гьаб ккола, тарихалъул гIалимзабиги насаб лъалел гIалимзабиги – киналго тIад рекъараб, гьесул умумузул тартиб. Гьаниса тIадехун рехсараб насабалда сверухъ хилаф буго. Амма киналго тIадрекъараб хIукму ккола МухIаммад аварагасул насаб Ибрагьим аварагасул вас ИсмагIил аварагасда хурхараб букIиналда. Гьесул киналго умумул рукIана тавхIидалда, ай, Аллагь цо гьавулеллъун, хъанчие лагълъи гьабулареллъун. («ФатхIул гIалам» т. 1, гьум. 152). Гьесул умумул, инсухъан рукIа, эбелалъухъан рукIа, киналго рукIана жидер заманалъул бищун къимат-къадру бугел, заманалда рекъон, шаргIияб магьари лъун гурого, жал данделъичIел, зина гьаби гIадал квешал пишабаздаса жал цIунарал. Хириясул хIадисалда буго: «Дун загьирлъана никахIалдалъун, дун загьирлъичIо зинаялдалъун, Адамидаса байбихьараб дир эбел-инсухъе щвезегIан дун, умумуз магьариги лъун, загьирлъана» - абун (Ибну ГIадди, ТIабарани).

Хирияв Аварагасул инсухъан тартибалъул хIакъалъулъ дагьаб гIатIидго:

:1. ''ГIабдуллагь'' къурайшиязда гьоркьов бищун берцинав чиги, бищун инсуе вокьулев васги вукIана.
:2. ''ГIабдулмутIалиб'' вукIана, цо жо ккани, къурайшиял жиндихъе кIанцIулев, гьезда гьоркьов хирияв, къимат-къадру бугев, мискин-пакъирзаби кваназарулев, хIатта, магIарде унгицин хIанчIазе кваназе жо балев, гIаракъи гьукъулев, зулму гьукъулев, къурайшиязда гъорлъ гIакълу-лъай цIикIкIарав къадруяв чи.
:3. ''Гьашим'' вукIана къварилъи-гIатIилъи ккараб заманалда кидаго ракъарал гIадамал мискин-пакъирзаби кваназарулев. Гьесул гьурмада МухIаммад аварагасул нур букIана, жиндие къурайшиял мутIигIалги вукIана, гьесул берцинлъиялде балагьун гIадамаз гьесда Маккаялъул моцIилан абулаан.
:4. ''ГIабдулманаф'' вукIана цIакъго берцинав чи, гьесде БатIхIаалъул моцIилан абулаан гIарабаз.
:5. ''Къусаййу'' вукIана къурайшиязул тухум-кьибил цолъизабулев, гIадамазе гIаракъи гьукъулев, гьезие лъикIалдалъун вагIза гьабулев, камилав чи.
:6. ''Килаб'' – бахIарчияв, гьабиги рачун, кидаго чанаве унев чи вукIана.
:7. ''Муррат'' – тушбабаздаса бергьунев, къимат-къадру бугев чи вукIана.
:8. ''КагIбу'' – жиндирго къавмалъе вагIза-насихIат гьабулев, нахъа загьирлъизе вугев Аварагасул бицен гIемер гьабулев чи вукIана.
:9. ''Луаййу'' – гIодове виччан, ургъун жо гьабулев чи вукIана.
:10. ''Фигьру'' – ворхатав, къвакIарав, гIадамазул хIажат цIехон, гьеб тIубалев чи вукIана.
:11. ''Малик'' – гIарабиязул хан гIадав чи вукIана.
:12. ''Назар'' – гьумер гвангъарав, гьайбатав чи вукIана.
:13. ''Кинанат'' – гIумру эхеде бахарав, къадру кIудияв, жиндихъе гIарабиял хьвадулев чи вукIана.
:14. ''Хузаймат'' – халкъалда гьоркьоб рекъел-маслихIат гьабулев, къадру кIудияв чи вукIана.
:15. ''Мудрикат'' – кинабниги тIадегIанлъи, чIухIи щварав чи вукIана. Жив тIаса вищарасул – Аварагасул нурги гьесулъ загьирлъун букIана.
:16. ''Ильяс'' – бергьараб берцинлъи бугев, гIарабиязда гьоркьов цIакъ къадру кIудияв, жинда дандбан гурони, гьез хIукму къотIуларев чи вукIана.
:17. ''Музар'' – жиндир берцинлъиялъ ракIал тIаде цIалев, гьаракь берцинав, гIакъилаб каламалъул чи вукIана.
:18. ''Низар'' – тIоцебе гIарабиязда жаниб хъвай-хъвагIай гьабурав, гьавураб къоялъги МухIаммад аварагасул  нур жиндир гьурмалъ бихьулев чи вукIана.
:19. ''МагIад'' – Бану-Исраилазулгун гIемерал гъазаватал гьаруна гьес. Кидаго, бергьенлъигун гурони, тIадги вуссунароан.
:20. ''ГIаднан'' – гIадамазул, жиназул зарал ккеялдасаги бер ккеялдасаги цIунарав чи вукIана. <ref>http://www.assalam.ru/avar/arhiv/2007/avar_2007_07.pdf </ref>

==  Примечания  == 
<references/>  

[[Категория:Исламалъул аварагзаби]] 
[[Категория:Аварагзаби]]

[[ace:Muhammad]]
[[af:Mohammed]]
[[als:Mohammed]]
[[an:Mahoma]]
[[ang:Muhammad]]
[[ar:محمد الرسول]]
[[arc:ܡܘܚܡܕ]]
[[arz:محمد]]
[[ast:Mahoma]]
[[az:Məhəmməd peyğəmbər]]
[[ba:Мөхәммәт]]
[[bat-smg:Mahuomets]]
[[bcl:Muhammad]]
[[be:Магамет]]
[[be-x-old:Мухамад]]
[[bg:Мохамед]]
[[bi:Muhammed]]
[[bn:মুহাম্মাদ]]
[[br:Mohammed]]
[[bs:Muhamed]]
[[ca:Mahoma]]
[[ce:Мохьмад]]
[[ceb:Muhammad]]
[[ckb:موحەممەد]]
[[cs:Mohamed]]
[[cy:Muhammad]]
[[da:Muhammed]]
[[de:Mohammed]]
[[diq:Hz. Mıhemmed]]
[[dv:މުޙައްމަދުގެފާނު]]
[[el:Μωάμεθ]]
[[en:Muhammad]]
[[eo:Mohamedo]]
[[es:Mahoma]]
[[et:Muḩammad]]
[[eu:Muhammad]]
[[fa:محمد]]
[[fi:Muhammad]]
[[fiu-vro:Muhammad]]
[[fo:Muhammed]]
[[fr:Mahomet]]
[[fy:Mohammed]]
[[ga:Mahamad]]
[[gan:穆罕默德]]
[[gd:Muhammad]]
[[gl:Mahoma]]
[[gu:મુહંમદ]]
[[haw:Mohameka]]
[[he:מוחמד]]
[[hi:मुहम्मद]]
[[hif:Muhammad]]
[[hr:Muhamed]]
[[hu:Mohamed próféta]]
[[ia:Mahomet]]
[[id:Muhammad]]
[[io:Muhamad]]
[[is:Múhameð]]
[[it:Maometto]]
[[ja:ムハンマド・イブン＝アブドゥッラーフ]]
[[jv:Muhammad]]
[[ka:მაჰმადი]]
[[kaa:Muxammed]]
[[kab:Muḥemmed]]
[[kk:Мұхаммед пайғамбар]]
[[kn:ಮೊಹಮ್ಮದ್]]
[[ko:무함마드]]
[[ku:Mihemed Pêxember]]
[[kw:Mahomm]]
[[la:Mahometus]]
[[lad:Muhamad]]
[[lbe:МухIаммад идавс]]
[[lmo:Maumèt]]
[[lt:Mahometas]]
[[lv:Muhameds]]
[[mhr:Мохаммад]]
[[mk:Мухамед]]
[[ml:മുഹമ്മദ്]]
[[mn:Мухамэд]]
[[mr:मोहम्मद पैगंबर]]
[[ms:Nabi Muhammad s.a.w.]]
[[mt:Muħammed]]
[[mwl:Maomé]]
[[nds-nl:Mohammed]]
[[nl:Mohammed]]
[[nn:Muhammed]]
[[no:Muhammed]]
[[oc:Maomet]]
[[pag:Muhammad]]
[[pl:Mahomet]]
[[pnb:محمد]]
[[ps:محمد صلی الله علیه وسلم]]
[[pt:Maomé]]
[[qu:Muhamad]]
[[ro:Mahomed]]
[[ru:Мухаммед]]
[[rue:Могамед]]
[[sa:मुहम्मद]]
[[sah:Муhаммед]]
[[scn:Maumettu]]
[[sco:Mohammad]]
[[sd:محمد]]
[[sh:Muhamed]]
[[simple:Muhammad]]
[[sk:Mohamed]]
[[sl:Mohamed]]
[[so:Nabi Muxamed S.C.W]]
[[sq:Muhammedi]]
[[sr:Мухамед]]
[[su:Muhammad]]
[[sv:Muhammed]]
[[sw:Muhammad]]
[[szl:Mahůmet]]
[[ta:முகம்மது நபி]]
[[te:ముహమ్మద్ ప్రవక్త]]
[[tg:Муҳаммад]]
[[th:มุฮัมมัด]]
[[tk:Muhammet pygamber]]
[[tl:Muhammad]]
[[tr:Muhammed bin Abdullah]]
[[tt:Мөхәммәт пәйгамбәр]]
[[ug:مۇھەممەد ئەلەيھىسسالام]]
[[uk:Мухаммед]]
[[ur:محمد صلی اللہ علیہ و آلہ و سلم]]
[[uz:Muhammad]]
[[vi:Muhammad]]
[[wa:Mawoumet]]
[[war:Muhammad]]
[[wo:Muhammad]]
[[yi:מוכאמאד]]
[[yo:Muhammed]]
[[za:Muhammad]]
[[zh:穆罕默德]]
[[zh-min-nan:Mohammed]]
[[zh-yue:模罕默德]]
