Газалал, ай гьанже г1урус мац1алъ асар гьабун цо-цояз рутулалин абулеб миллат. Аваразулгун кидаго лъик1ал бухьенал рук1арана газалазул. Газалаз аслияб къаг1идаялъ г1умру гьабулеб буго Дагъистан жумх1урияталъул Газал (Рутул) районалда. Гьенир гьезул къадар бащдалдаса ц1ик1ун  (60%), ай 11 азарго чи вуго. Жеги Ахтиб районалда цо Хинав абураб росуги буго. Азарбижаналъул Нуха (Шеки)районалда анц1гог1анасеб росулъги т1ирит1ун руго. Къадар Нуха районалда газалазул 12-13 азаргоялде бахунин ч1ван-къот1ун абизе к1ола. Нек1о аваразул Ках1иб районалда газалазул жеги цо росу (Хирсаб) буго.
