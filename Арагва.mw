[[Файл:Aragvi at Mtskheta.JPG|мини|Арагваялъул сурат]]
'''Ара́гви''' ({{lang-ka|არაგვი}}) — бакъбаккул [[Хъизихъ|Хъизихъалда]] бугеб гІор, [[Кор (гӀор)|Кор гӀоралъул]] квегІаб гІаркьел.

== ЦІар ==
''Ара́гви''<ref>{{ВТ-ЭСБЕ|Арагва}}</ref> абураб гуржи рагІул магІга буго «''хехаб''», «''кватІулареб''» абураб.<ref>{{тІехь |автор=[[Твёрдый, Александр Васильевич|Твёрдый А. В.]] |бетІер=Топонимический словарь Северного Кавказа |ответственный= |ссылка= |бакІ=Краснодар |басмахана=Краснодарское книжное издательство |сон=2006 |том= |страниц= |страницы= |isbn= |ref= }}</ref> Цогидаб версиялда, гІоралъул цІар бачІун буго абхаз ''аракуа'' — «гІаркьел» абураб рагІудаса.<ref>{{тӀехь |автор=Д. Гулия|бетІер=История Абхазии|ответственный= |ссылка= |бакІ=Тифлис|издательство= |сон= 1925|том= 1|страниц= |гьумерал=62|isbn= |ref= }}</ref>

== Сипат-сурат ==
ГІор байбихьулеб буго Кавказалъул бетІераб балалъул жанубияб рахъалдаса. Байбихьуда гІоралда абула ХъахІаб (Мтиулалъул) Арагви абуг. Гьеб чвахулеб буго миччилалдаса ва гачиганчІидаса, жинца лъималъе хъахІккараб кьер кьолеб. [[Пасанаури]] гьеналъухъ ХъахІаб Арагва жубалеб буго ЧІегІераб Арагвагун, жиб чІегІераб миччиладаса чвахулеб ва гьелъ жиндир чІегІераб лъим бугеб. Жубан хадуб гІоралъул цо манзилалъ букІуна кІиго параллелияб мухъ — канчІаб ва бецІаб. Гьедин кІиго гІаркьел жубан лъугьараб гІоралде абула Арагвайилан. [[Жинвали]] росдада аскІоб Арагваялде гъорлъе жубала [[Пшавалъул Арагва]], [[КІудияб Борбало]] мегІералъул бакътІерхьул щобаздаса чвахун бачІунеб ва жиндир шималияб гІаркьеллъуг [[Хевсур Арагва]] бугеб. Ункъабго Арагва жубаялда гьабун буго [[Жинвал лъелнахърател]] ва [[Жинвал ГЭС|ГЭС]], жидеца Хъизихъалъул [[Тулпис|тахшагьар]] лъедалъун ва каналдалъун хьихун бугел. [[Мцхета]] шагьаралда аскІоб Арагва жубалеб буго Коралде гъорлъе. Арагваялъул лъим аслияб къагІидаялъ буго цІорол. Арагваялъул расалъиялдасан унеб буго [[Рагъулабгин Гуржи нух]]<ref>{{тӀехь |автор=Цабаев Василий Георгиевич. |бетІер=По Военно-Грузинской дороге |ответственный= |ссылка= |бакІ=[[Владикавказ|Орджоникидзе]] |басмахана=Книжное издательство Управления по печати при Совете Министров СО АССР |год=1971 |том= |гьумерал=120 |страницы= |isbn= |ref= }}</ref>.

== Арагва гІор лъугьиналъул хІакъалъулъ бицен ==
Рорхатал мугІрузда гІумру гьабун йикІун йиго яц — цояй хъахІаб рас бугей, цояй чІегІераб рас бугей. Гьел цоцазе рокьулел рукІуна, ва кІиязулго рокьи ккола цого васасухъ. Васас ячуна хъахІаб рас бугей. Пашманлъи хІехьезе кІвечІей яц кІанцІула кІкІалахъе, ва гьедин юижула гьениб гІор, ясалъул гъалал гІадинаб чІегІераб лъим жиндир бугеб — ЧІегІераб Арагва. Хирияй яц хвараблъи лъайдал, хъахІаб рас бугей яцги кІанцІула кІкІалалъе — гьедин юижула ясалъул рас гІадаб хъахІаб лъим жиндир бугеб ХъахІаб Арагва. Жиндир гІолохъаная лъади хвараблъи лъала васасда, ва гьевги кІанцІула кІкІалахъе — гьедин бижула кІкІалахъ гІор — Пшавалъул Арагва.

== Галерея ==
<gallery>
File:Zhinvali reservoir.jpg|Жинвали лъилнахърател
File:Ananuridc.jpg|[[Ананури]] хъала
File:Zhinvali Dam.jpg|Арагваялда бугеб сангар
File:Aragvi_Source_July2009.jpg|Арагвиялъул ицц
</gallery>

== Бл. гьединго ==
* [[Кор (гӀор)|Кор]]
* [[Алазан]]


== ХІужжаби ==
{{хІужаби}}

[[Категория:Коралъул гІаркьалаби]]
[[Категория:Гуржистаналъул гІорал]]
