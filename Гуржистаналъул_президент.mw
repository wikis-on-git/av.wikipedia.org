
'''[[Хъизихъ|Гуржистаналъул]] [[президент]]''' ({{Lang-ka|საქართველოს პრეზიდენტი}} ''Сакартвелос Президенти'') — Гуржистаналда пачалихъалъул бетӀер. Гуржистан буго парламентияб республика ва гьелъул президентас тӀурала, аслияб къагӀидаялъ, вакиллъиялъулал ва церемониалиял функциял; унгоял ихтиярал руго [[Гуржистаналъул премьер-министр|хӀукуматалъул бетӀерасул]] кодор.

2018 соналде щвезегӀан президент вищулаан кинабниги халкъалъулаб рищияздалъун щуго соналъул заманалъ. КӀиго нухалъ гурони цого чи гьоркьов батӀияв гьечӀого президентлъун вищуларо.


[[1991 сон]]алъул 9 апрелалда Гуржистаналъ [[СССР]]-алдаса чиядабачӀолъи лъазабуна. 1991 соналъул 27 маялда тӀоритӀана президентиял рищиял, жидеда Гуржистаналъул президентлъун [[Гамсахурдия, Константинил Звиад|Звиад Гамсахурдия]] вищарал.<ref>[http://www.yeltsincenter.ru/digest/release/den-za-dnem-28-maya-1991-goda «Гамсахурдиа — Гуржистаналъул президент»] // Россиялъул казичт, 28 мая 1991 с.</ref>

1991 декабр — 1992 январ моцӀазада улкаялда дӀугьана [[рагъулаб инкъилаб]]. Гьелъул гӀуцӀунчагӀаз Гуржистаналъул бетӀерлъун лъазавурав [[Шеварднадзе, Амросийил Эдуард|Эдуард Шеварднадзе]] лӀугьана республикалъул Пачалихъияб Мажлисалъул вакиласул хъулухъалде, президентасул пост хутӀун букӀана вакантияблъун. [[1995 сон]]алъул 5 новембералда гурони тӀоритӀичӀо Шеварднадзе президентлъун вищарал рищиял. Хадув [[2000 сон]]алъул 5 апрелалда гьев кӀиабизеги вищана. «[[Розабазул революция|розабазул]]»–илан абураб революциялъул хӏасилалда Э. А. Шеварднадзеца хъулухъ тезе ккана.

[[4 января]] [[2004 сон]]алъул 4 январалда Гуржистаналъул президентлъун вищана [[Саакашвили, НикӀолозил Михаил|Михаил Саакашвили]]. Оппозициялъул протесталъул гучаб акция къинабидал 2007 соналъул новембералда, гьес хъулухъ тезе ккана, заман щвелалде рищиялги лъазарун. Гьел тӀоритӀана 2008 соналъул 5 январвлда, гьездаги бергьенлъи ккуна Саакашвилица. Гьесул инаугурация букӀана 2008 соналъул 20 январалъ. 2013 соналъ Саакашвили къуна рищиязда, Гуржистаналъул ункъабилев президентлъун вахъана [[Георгий Маргвелашвили|Герги Маргвелашвили]].

[[Гуржистаналда президентиял рищиял (2018)|Гуржистаналъул тарихалда ахирисел ритӀарал президентиял рищиял]] тӀоритӀана 2018 соналъул 28 октобералда кӀиго туралдалъун, гьезда бергьенлъи ккуна [[Зурабишвили, Саломе|Саломе Зурабишвилица]]. Хъулухъалде лӀугьана 2018 соналъул 16 декембералда. <ref>{{Cite web|url=https://www.apsny.ge/2018/pol/1544999306.php|title=Саломе Зурабишвили официалго лӀугьана Гуржистаналъул президентасул хъулухъалде|author=|website=|date=|publisher=}}</ref>
