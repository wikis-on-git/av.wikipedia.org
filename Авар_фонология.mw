{{selfref|''Википедиялъул макъалабазе аваралъул ХФА-ялъул транскрипция гьабиялъул кумек щвезе, балагье [[Кумек:ХФА/Авар]].''}}
Гьаб макъалаялда хал гьабулеб буго [[болмацІ |болмацІ]] кьучІалъе бугеб [[стандартияб мацӀ|стандартияб]] [[авар мацІ|авар мацІалъулъ]] [[фонология|фонологиялъулаб системаялъул]]. Авар мацІалъул сверелазул фонетикиялги фонологиял хаслъиял ралагье [[авар мацІалъул свералал]] макъалаялда. 

[[Рагьарал|Рагьаразулги]] [[Рагьукъал|рагьукъазулги]] къадаралъул рахъалъ цогидал кавказалъулал мацӀазда гьоркьоб [[Авар мацІ|авар мацӀалъ]] ккола гьоркьохъеб бакӀ. Авар мацӀалда рагьарал гьаркьал цӀикӀкӀун руго [[Абхаз мацӀ|абхаз]] ва [[Адигъазул мацІ|адигъ]] мацӀазде данде ккун, амма гӀандисезул, цӀунтӀисезул, лезгиязул ва чачаназул мацӀазде данде ккун гьел руго дагьал; картвел, нах, ва дагъистаналълал мацӀазде данде ккун, рагьукъал руго гӀемерал, амма абхаз ва адигъ мацӀаздаса дагьал<ref name="Вестник">ЦӀадаса ХӀамзатил цӀаралда бугеб мацӀалъул, адабияталъул ва гьунаралъул институталъул журнал "Вестник", № 6, 2014, 14 гьум.</ref>. 

==Рагьарал==
{| class="wikitable" style="float:right; margin-left:0.8em; clear:right;"
! rowspan="2" |Борхи
! colspan="3" |Кьер
|-
| class="bright" |[[Цебесеб кьералъул рагьарал|Цебесеб]]
| class="bright" |[[Гьоркьохъеб кьералъул рагьарал|Гьоркьохъеб]]
| class="bright" |[[Нахъисеб кьералъул рагьарал|Нахъисеб]]
|-
| align="left" class="bright" |[[ТӀасияб борхиялъул рагьарал|ТӀасияб]]
| align="center" | {{IPAplink|i}}
| align="center" |
| align="center" | {{IPAplink|u}}
|-
| align="left" class="bright" |ТӀасияб-гьоркьохъеб
| align="center" | {{IPAplink|e}}
| align="center" |
| align="center" | {{IPAplink|o}}
|-
| align="left" class="bright" |[[Гъоркьияб борхиялъул рагьарал|Гъоркьияб]]
| align="center" |
| align="center" | {{IPAplink|ä}}
| align="center" |
|}
Рагьараб фонема авар мацӀалда  буго щуго: {{IPAslink|i}}, {{IPAslink|u}}, {{IPAslink|e}}, {{IPAslink|o}}, {{IPAslink|ä}}. Гьезул цобутІаби данде лъеял мухІканго загьирлъула кІиго параялъул хутІизегІан: {{IPAslink|e}} — {{IPAslink|i}} ва {{IPAslink|o}} — {{IPAslink|u}} параязул цобутӀаби данде лъей кидаго гуро мухӀканаб букӀунеб.

РагІул байбихьуда рагьарал рацІцІадго дандчІваларо, гьеб позициялда гьезда цебе букІуна [[глотталияб ккураб рагьукъаб]] (яги плозив, яги жибго гьамза) {{IPAslink|ʔ}}, жиндир гьеб бакІалда фонетикияб магІна букІунареб, мисалалъе: ''эбел'' {{IPA|/ʔe.ˈbel/}}, ''анкьго'' {{IPA|/ˈʔäntɬːʼ.ɡo/}}, ''ине'' {{IPA|/ˈʔi.ne/}}. Гьамза мухІканго загьирлъула рагІабазул бакьулъ, кІиго рагьараб аскІобе ккун, гьиатус лъугьинчІого букІиналъе: ''рии'' {{IPA|/ri.ˈʔi/}}, ''роол'' {{IPA|/ro.ˈʔol/}} ([[Генетив|ген.]]), ''беэнаб'' {{IPA|/be.ˈʔe.nabl/}}. [[Гьиатус]] лъугьинчІого букІиналъе, гьамза гуребги, хІалтІизабула [[зирараб палаталияб аппроксимант]] {{IPA|/j/}}: ''цІияб'' {{IPA|/ˈt͡sʼi.jäb/}}, ''лъабгоял'' {{IPA|/ˈɬäb.ɡo.jäɫ/}}, ''дие'' {{IPA|/ˈdi.je/}}<ref name="Вестник" />. Гьеб къагІида гІемерисеб дандчІвала морфемабазул рацІцІиялда.

=== Рагьаразул классификация ===
Рагьаразе классификация гьабула чанго батӀияб къагӀидаялъ. Артикуляция лӀугьунаго кӀутӀбузул позициялде балагьун, авар мацӀалъул рагьарал рикьула лабиаллъараздеги (кӀутӀбузулал) лабиаллъичӀездеги (кӀутӀбузулал-гурел). Лабиаллъарал ккола {{IPAslink|u}}, {{IPAslink|o}}. КӀутӀбузул позициялъул рахъалдаса, гьезде данде лъола кӀутӀбузулал-гурел: {{IPAslink|i}}, {{IPAslink|e}}, {{IPAslink|ä}}.

Артиуляцилда мацӀалъул гьоризонталалда рекъон бугеб позициялъ баянлъизабула [[Цебесеб кьералъул рагьарал|цебесеб кьералъул]] {{IPAslink|i}} ва {{IPAslink|e}} [[Рагьарал|рагьаралги]] [[Нахъисеб кьералъул рагьарал|нахъисеб кьералъул]] {{IPAslink|u}} ва {{IPAslink|o}} рагьаралги данде лъей. Гьезде данде ккуна {{IPAslink|ä}} буго гьоркьохъеб кьералъул.

Вертикалалда рекъон мацӀалъул позицияллъ баянлъизабула [[тӀасияб борхиялъул рагьарал|тӀасияб борхиялъул]] {{IPAslink|i}} ва {{IPAslink|u}} рагьаралги [[гъоркьияб борхиялъул рагьарал|гъоркьияб борхиялъул]] {{IPAslink|ä}} рагьарабги данде лъей. Гьеб кӀибго борхиялда гьоркьор руго [[тІасияб-гьоркьохъеб борхиялъул рагьарал]]: {{IPAslink|e}} ва {{IPAslink|o}}.

===Палатализация ва назализация===
Адабияталъулаб авар мацІалъе [[палатализация]] хасиятаб гьечІо, амма гьеб дандчІвала цІоралъулаб сверелалда позиционияб палатазизация хІисабалда. Мисалалъе: [[Авар мацІ|адаб.]] тІад {{IPA|/tʼʲad/}} — [[цІоралъул сверел|цІор.]] ''кІ´ад''  {{IPA|/tʼʲad/}}, [[Авар мацІ|адаб.]] ''бетІер'' {{IPA|/be.ˈtʼer/}} — [[цІоралъул сверел|цІор.]] ''бикI´ер'' {{IPA|/bi.ˈtʼʲer/}}, [[Авар мацІ|адаб.]] ''дуца'' {{IPA|/ˈdu.t͡sːä/}} ([[эргатив|эрг.]]) — [[цІоралъул сверел|цІор.]] ''духьхь´а'' {{IPA|/ˈdu.t͡sːʲä/}}, [[Авар мацІ|адаб.]] ''гени'' {{IPA|/ˈɡe.ni/}} —[[цІоралъул сверел|цІор.]] ''г´ени'' {{IPA|/ˈɡʲe.ni/}}  ва ц.

[[Назализация]] авар адабияталъулаб мацІалъе буго дагьго хасиятаб, дандчІвала дагьалго рагІабазулъ: ''у'' {{IPA|/ʔũ/}}, ''у(н)гьи'' {{IPA|/ˈʔũ.hi/}}. Аслияб хІалалъ, назализация дандчІвала гьаркьазул къагІидаби кьолел рагІабазулъ: гьа {{IPA|/hã/}}, хIе {{IPA|/ħẽ/}} (хІама хъамизе абулеб). 

===Кьабизаби===
Авар мацІалъул [[Кьабизаби (лингвистика)|кьабизабиялъе]] хасиятал сипатал руго: хьвадарулеб (динамикияб) букІин, эспираторияб букІин, гІезегІан мухІканго загьираб ва рагІул цоккураб [[Гьижа|гьижаялде]] тІаде кколеб букІин. Кьабизаби кидаго тІаде ккола рагІиялъул тІоцебесеб яги кІиабилеб гьижаялде; ва киданиги рагІул байбихьудаса бугеб кІиабилеб гьижаялдаса добегІан унаро: ''на&#x301;ку'', ''кере&#x301;н'', ''бéрцинаб'', ''квара&#x301;наб'', ''гьабу́ларо'', ''у́на''.

Кьабизабиялъул хьвадари (динамика) загьирлъула рагІи хисулелъуб. Гьелъул хІасилалда рагІулъ лъугьуна батІи-батІиял хиса-басиял. Кьабизаби лъабабилеб гьижаялде тІаде ккани, кьабизабиялда цебесеб рагьараб тІагІуна ([[Синкопа (лингвистика)|синкопа]]): ''бетІе&#x301;р''  ({{Abbr|ном.|номинатив}}) — ''ботІо&#x301;ро''-л ({{Abbr|ген.|генетив}}), ''кагъа&#x301;т'' ({{Abbr|ном.|номинатив}}) — ''кагъти&#x301;ца'' ({{Abbr|ген.|генетив}}), ''гомо&#x301;г'' ({{Abbr|ном.|номинатив}}) — ''гонги&#x301;ца'' ({{Abbr|ген.|генетив}}) ва ц.

РагІиялъул гІемерлъул форма лъугьунелъул, кьабизаби тІоцебесеб гьижаялде тІаде ккани, тІагІуна кІиабилеб гьижаялъул рагьараб: ''гама&#x301;чІ'' — ''га&#x301;нчІал''; ''гIере&#x301;къ'' — ''гIе&#x301;ркъал'', ''лъеле&#x301;хь'' — ''лъе&#x301;лхьал'' ва ц.

Кьабизабиялъ хасаб роль хІала рагІиялъул хъвалсараб аслу лъугьиналда, мисалалъе, аблаутияб хисунккей, рагІулъ кьабизабиялъул бакІалда бараб гьечІониги, цадахъ регІула кьабизаби хьвадигун: ''тІехь'' ({{Abbr|ном.|номинатив}} {{Abbr|ц. ф.|цолъул форма}}) — ''<u>тІахь</u>-а&#x301;л'' ({{Abbr|ном.|номинатив}} {{Abbr|гІ. ф.|гІемерлъул форма}} — <u>''тІохь-а&#x301;л''</u> ({{Abbr|ген.|генетив}}), гъе&#x301;''ду'' ({{Abbr|ном.|номинатив}} {{Abbr|ц. ф.|цолъул форма}}) — ''<u>гъуд</u>-у&#x301;л'' ({{Abbr|ном.|номинатив}} {{Abbr|гІ. ф.|гІемерлъул форма}}) — ''<u>гъад</u>-и&#x301;л'' ({{Abbr|ген.|генетив}}).

Кьабизабиялъ хІала батІи-батІиял релъарал рагІабазул магІна батІа бахъиялъул роль: ''рагъи''&#x301; (цІар.) — ''ра&#x301;гъи'' ({{Abbr|масд.|масдар}}), лъикІлъи&#x301; (цІар) — ''лъи&#x301;кІлъи'' ({{Abbr|масд.|масдар}}), ''рикьи&#x301;'' (цІар) — ри&#x301;кьи ({{Abbr|масд.|масдар}}).

Гьединго кьабизабиялъ хІала роль номинативалъулги къвалсараб аслуялъул форма релъарал рагІабазул магІна батІа бахъиялъулги: ''лъар'' ({{Abbr|ном.|номинатив}}) — ''лъа&#x301;рал'' ({{Abbr|ном.|номинатив}} {{Abbr|гІ. ф.|гІемерлъул форма}}) — ''лъара&#x301;л'' ({{Abbr|ген.|генетив}}); ''тIул'' ({{Abbr|ном.|номинатив}})  — ''тIу&#x301;лал'' ({{Abbr|ном.|номинатив}} {{Abbr|гІ. ф.|гІемерлъул форма}}) — тIул''а&#x301;''л ({{Abbr|ген.|генетив}}); цIул ({{Abbr|ном.|номинатив}})  — ''цIу&#x301;лал'' ({{Abbr|ном.|номинатив}} {{Abbr|гІ. ф.|гІемерлъул форма}}) — ''цIула&#x301;л'' ({{Abbr|ген.|генетив}}).

Кьабизабиялъул бакІалда бараб чІедерал ва гІатІидал рагьарал данде лъей ккола батІи-батІиял категориалиял формаби лъугьиналъул къагІидалъун: ''рухье&#x301;н'' (цІар) — ''ру&#x301;хьин'' ({{Abbr|масд.|масдар}}), ''къотIе&#x301;л'' (цІар) — ''къо&#x301;тIи'' ({{Abbr|масд.|масдар}}), ''рате&#x301;л'' (цІар) —  ''ра&#x301;ти'' ({{Abbr|масд.|масдар}}). Кьабизабиялъул бакІ ккола гьел рагІабазул статус баян мухІкан гьабиялъул критерияздаса цояб. Жубараб рагІиялъул кІиабилеб компоненталъул кьабизаби тІагІуна, щай гурелъул гьеб кІиабилеб гьижаялдаса хадуса букІине бегьуларо, мисалалъе: ''на&#x301;хъарукъ'', ''бетӀе&#x301;рчIахъад'', ''бетӀе&#x301;ргьанчи''. Цогидал мацІаздаса рачІарал лъаб- яги цІикІкІун журарал рагІабазулъ кьабизаби бачІуна кІиабилеб къотІелалде тІаде: ''теле&#x301;пон'', ''гене&#x301;рал''.

==Рагьукъал==

==Фонологиял процессал==

===Рагьаразул системаялда лъугьунел хиса-басиял===

====Аблаут====

====Рагьаразул элизия====

====Регрессивияб ва прогрессивияб ассимиляция====

====Редукция====
Авар мацІалда редукциялъул, ай кьабизабуларел рагьаразул гьаркьилаб тІабигІат хисиялъул даража буго дагьа-макъаб, гІаммго абуни, редукция буго къадаралъулаб. [[Гъоркьияб борхиялъул гьоркьохъеб кьералъул лабиаллъичІеб рагьараб]] {{IPAslink|ä}} кьабизабуларел [[гьижа|гьижабазда]] редуцилъула загІипго: ''р<u>а</u>хIáт'', ''х<u>а</u>ли́ч<u>а</u>'', ''рачéл'', ''вáчI<u>а</u>н<u>а</u>'' . Цогидал рагьаразеги лъугьуна гьединалго загІипал хиса-басиял, жидеца гьезул фонологияб статусалъе асар гьабуларел: ''къебéд'', ''керéн'', ''векéрухъан'', ''тIокъó'', ''бусéн'', ''бигьáро'' ва ц.

===Рагьукъазул системаялда лъугьунел хиса-басиял===

====Ассимиляция====

====Диссимиляция====

====Лабиализация====

====Делабиализация====

====Сингармонизм====

==Балагье гьединго==

* [[Фонетика]]

==ХІужжаби==

==Адабият==

==РегІелал==
[[Category:Авар мацІ]]
