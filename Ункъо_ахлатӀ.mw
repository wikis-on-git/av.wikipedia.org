[[Файл:4 body fluids.PNG|thumb|250px|<font color="grey">Ункъо ахлатI</font>]]

'''Ункъо ахлатI''' ({{мацI+tr|''ahlat-ı erbaa''}}) 

ГIарабазул, таджиказул, индиялъул [[тIиб гIелму]]ялдалъун унти чIезабизе ва дару хIалтIизабиялъе руго жиндирго хаслъаби. Гьез [[тIабигIат]]алъул ункъго батIияб хIал: гьава, лъим, цIа ва ракь хал гьабун гьелда релълъинарула инсанасул чорхолъ рукIунел тIабигIатал (хIалал). Аварагас абуна: Аллагьас инсанасул чорхолъ лъун буго ункъго жо: лъим, хIарщ, цIа ва гьури. Гьелда релълъун инсанасул чорхолъги руго ункъго ахлатIал (''материя'') жубаял.

:1. '''Биялъулаб хилтI''' – жубай релълъинабун буго гьаваялда ва гьелда рекъон гьелъул тIабигIат бухIараб ва биччараб буго. Инсанасулъ гьеб чIолеб бакIги – тIул буго.
:2. '''Лимфа''' (бидул цо бутIа, хъахIаб, лъамияб би къотIун хадуб къватIиб бачIунеб жо) – балгъам – слизь, риччел – релълъинабун буго лъеда ва лъел гIадаб биччараб ва цIорораб тIабигIат буго. Инсанасулъ гьеб чIолеб бакIги гьуърул руго.
:3. '''Сафраъ''' – ццим (желчь). Гьеб релълъинабун буго цIаялда ва цIаялъулго гIадин бухIи ва бакъвай гьелъул тIабигIат буго. Гьеб чIолеб бакIги инсанасулъ ццим буго.
:4. '''Савдаъ''' – чIегIераб ццималъул жубай. Гьеб релълъинабун буго ракьалда. Ракьалъул гIадинаб цIорораб ва бакъвараб тIабигIат буго. Гьеб чIолеб бакIги чорхолъ къерчI буго.

Гьал ункъалго ахлатIал щивав чиясулъ батIа-батIаго рукIуна, ай киналго цадахъ гурел, щивасулъ цо хилтI – жубай букIуна. Гьездалъун буго инсанасул чорхол унтиги, гьелда рекъон гьабула гьесие даруги. Гьел ахлатIазул кинаб чорхолъ цIикIкIун батаниги, гьелда рекъон букIуна инсанасул [[мизадж]] (натура, темперамент). Инсанасулъ гьел тIабигIиял темпераментал ращадго ккун рукIунаро, цоясулъ бухIи цIикIкIуна, цоясулъ цIорой биччи ва бакъвайгун цадахъ цIикIкIуна.
Гьединлъидал гIалимзабаца бихьизабулеб буго щуго батIияб тIабигIат-хасият (''темперамент'').

:1. '''Бидулаб''' – дамавияб мизаж буго. Гьелъул тIабигIат бухIи ва биччи гIемерлъарав чиясулъ букIунеб хасият буго. Гьесде абула сангвиник ([[латиназул мацI]]алда – ''сангвис'' – би). Гьеб тIабигIаталъул гIадамазе хасиятаб буго чIагоял, гIемер рагъа-рачаризе бокьулел, рохарал, цо жоялде жал руссарал, пагьму гьоркьохъев, черх гIебав, макьу дагьав.
:2. '''Лимфа''' (балгъамияб) реччелалъулаб тIабигIат буго. Гьевги чорхолъ риччел гIемерав, цIорой бугев, бухIиги бакъвайги дагьав вуго. Гьесде абула флегматик ([[греказул мацI]]алда – ''флегма'' – слизь, риччел). Гьел рукIуна гIодор риччарал, хIинцал, черх гIебал, тIатIи гIемерал, чорхолъ риччел гIемерал, макьу гIемерал, кIухIалал, пагьму бакIал, вагъа-вачари дагьал, кIочон тей гIемерал.
:3. '''Сафравияб мизаж''' – ццималъулаб мизаж буго. Гьебги жиндилъ бухIи ва бакъвай бугеб тIабигIат буго, гьесулъ биччи цIоройги дагьаб букIуна. Гьесде абула холерик (холе – жёлчь, ццим). Гьев вукIуна хехав, хехго ццим бахъунев, цIа гIадав, цевехъанлъи бокьулев, бахIарчияв, пагьму лебалав, черх хIалакъав, макьу дагьав.
:4. '''Савдавияб''' – чIегIераб ццим – ракьулаб тIабигIат – цIорой ва бакъвай. Гьеб тIабигIат бугев чиясде абула меланхолик (чIегIераб ццим). Гьесул тIабигIатал: черх тIеренхалатав, кьер тIогьилав, макьу дагьав, хIалтIи гIемерав, пашманав, ихтилат-разилъи дагьав вукIуна.
:5. '''Гьоркьохъеб мизаж''' буго – гьел ункъго тIабигIатал жиндир чорхолъ дагь-дагьаб къадаралъ бугев (уравновешенный тип).

Гьесул гIаламат: пагьму бугев, киналго амрабазулъ гьоркьохъеб хIалалда
вукIунев, тIабигIат лъикIав вукIуна. 

Гьелда рекъон гьабула унтарасе даруги. Щибаб чIахI-хералъул, кванил нигIматазулги букIуна жиндиего хасаб тIабигIат. Гьеб тIабигIаталъул халги гьабун дару малъизе лъазе ккола тохтурасда. Масала: чорхолъ бухIи цIикIкIарав чиясе кьезе ккола цIорораб тIабигIат бугел дараби, гIаксалда бегьуларо, гьелъ къаркъала дагьабги бухIизабула ва унти цIикIкIинабула, ай гIаксалда гьабула. Риччел ва цIороялдалъун ккараб унтуе бухIараб ва бакъвараб тIабигIат бугеб дару, чIахI-хер ва пихъ кьола гьелда релълъун. <ref>[http://www.assalam.ru/avar/arhiv/2010/avar_2010_16.pdf МухIаммад-хIажи ГIабдурахIманов, ГIарабазул тIиб гIелмуялъул цо-цо хаслъаби] </ref>


[[Категория:ТIиб гIелму]] 

==  Примечания  == 
<references/>

[[de:Humoralpathologie]]
[[en:Humorism]]
[[es:Teoría de los cuatro humores]]
[[fr:Théorie des humeurs]]
[[he:ארבע הליחות]]
[[it:Teoria umorale]]
[[nl:Humores]]
[[ja:四体液説]]
[[no:Humoralpatologi]]
[[pl:Patologia humoralna]]
[[pt:Humorismo]]
[[ro:Teoria umorală]]
[[fi:Humoraalioppi]]
[[sv:Humoralpatologi]]
[[ur:اخلاط (طب)]]
