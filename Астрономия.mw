[[Файл:Crab Nebula.jpg|thumb|right|350px|"Хаббл" абураб космический телескопалъ бахъараб Крабалъул туманносталъул (Крабовидная туманность) сурат.]]

'''Астраномия''' ([[гIурус мацI]]алда; [[гIараб мацI]]алда '''علم الفلك''' ''гIилмул-фалак'', ай '''зобалазул гIелму'''ян абулеб) - зобалазул объектазул ва гьезул системаязул хьвадиялъул, гIуцIиялъул ва хиса-басиялъул хIакъалъулъ бицунеб гIелму, тIубараб (кинабго) дунялалде щвезегIан. Масъала, астрономиялъ лъазарула [[Бакъ]], [[Бакъулаб система]]ялъул [[планета]]би ва гьезул спутникал, [[астероид]]ал, "рачIхалатал цIваби" ([[камета]]би), рортулел цIваби - [[метеор]]ал, [[цIва]]би ва гьезул системаби, цIвабзазда гьоркьоб бугеб хIур ва газ, туманностал, [[галактика]]би ва гьезул группаби (''скопления''), [[нейтроназул цIва]]би, [[чIегIераб каратI|"чIегIерал картIал"]] (гIурус мацIалда - ''чёрные дыры'') ва гь.ц.


== РагIи лъугьин ==
ГIурус мацIалъул ''астрономия'' абураб рагIи лъугьун буго [[грек мацI]]алъул кIиго рагIудасан: αστρον (''астрон'') - "цIва" ва νομοσ (''номос'') - "закон", ва гьеб буссинабизе бегьула "цIвабзазул законазул гIелму" абураб магIнаялда. ГIараб мацIалда гьелде абула علم الفلك - гIилмул-фалак, ай "зобалазул (законазул) гIелму".

== Астрономиялъул гIуцIи ==
Астрономия бикьула чанго цоцада хурхараб бутIаялде. Гьезда гьоркьоса аслиял бутIабилъун ккола:

* [[Астрометрия]]; гьеб бикьула 3 бутIаялде:
- фундаменталияб астрометрия<br />
- [[радиоастрономия]]<br />
- сферическая астрономия;
* Теоретикияб астрономия;
* Зобалазул [[механика]].
Гьеб лъабабго бутIаялде абула ''классикияб астрономияйилан''. 

Гьел гурелги, цогиял бутIаби ккола хадусел:
* [[Астрофизика]]:
а) практикияб (халгьабиялъул) астрофизика<br />
б) теоретикияб астрофизика;
* [[ЦIвабзазул астрономия]];
* [[Космогония]] ккола зобалазул объектал лъугьиналъул ва гьел заманалдасан хисиялъул хIакъалъулъ гIелмо;
* [[Космология]] - дунялалъул (гIурус: ''Вселенная'') гIуцIиялъул ва хиса-басиялъул хIакъалъулъ гIелмо.

== Астрономиялъул халгьабиялъул алатал ==

* Астрометрия:
- Созвездияби (чанго цIваялдасан гIуцIарал фигураби)<br />
- Зодил сфера<br />
- Зодил координатазул системаби<br />
- [[Заман]];
* Зобалазул механика;
* Астрофизика:
- цIвабзазул эволюция<br />
- нейтроназул цIваби ва "чIегIерал картIал";
* Галактикаби:
- [[нилъер Галактика]] (гIурус: Млечный Путь)<br />
- галактикабазул гIуцIи<br />
- галактикабазул эволюция;
* Космология:
- [[гIурус мацI|гIурус]]: ''красное смещение''<br />
- гIурус: реликтовое излучение<br />
- КIудияб кьвагьиялъул (гIурус: Большой взрыв) теория<br />
- БецIаб (бахчараб) вещество<br />
- БецIаб энергия;
* Астрономиялъул тарих;
* Астрономал;
* Астрономиял инструментал (алатал);
* [[Обсерватория]]би;
* [[Планетология]] (планетабазул гIелму);
* Космосалде роржин ва [[космонавтика]].

== Линкал ==
* Советский энциклопедический словарь, изд. 2-е. М.: Советская энциклопедия, 1982.

[[Категория:Астрономия]]
