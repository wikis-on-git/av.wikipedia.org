: ''Каламалъул бутІа: «'''[[ТІадрагІи]]'''»''.

'''[[ТІадрагІи|ТІадрагІиялъ]]''' [[авар мацІ|авар мацІалда]] баян гьабула фигІлуялъ бихьизабулеб иш лъугьараб куц, заман, бакІ ва гьеб лъугьиналъе гІилла-мурад. Жумлаялда жаниб тІадрагІи букІуна хІаллъун, ва гьеб хурхараблъун букІуна {{Abbr|предикаталда}}: ''жакъа дун цудунго вахъана'' — гьаниб '''''цудунго''''' абураб тІадрагІиялъ бихьизабун буго иш лъугьараб заман, ва гьеб '''''вахъана''''' абураб предикатгун бухьараб буго. ТІадрагІиялъе жаваблъун рачІуна кин? кибе? киб? кисан? щай? щиб гІиллаялъе гІоло? щиб мурадалда? гІадал суалал.

ТІадрагІиялъул букІунаро рагІи хисиялъул формаби, амма авар мацІалда руго цо-цо тІадрагІиял, жидер данде ккезариялъул суффиксал ругел: аскІо-б, аскІо-в, жани-б, це-б-е, хаду-б, гьани-б (чанго бакІалъул тІадрагІи хІалтІизабула заманалъул магІна кьезеги). ГІемерисел бакІалъул тІадрагІабазул дифференциация гьабула локативалъул, аллативалъул ва аблативалъул формабазде: ''жани-б'', ''жани-б-е'', ''жани-са''.

ГІуцІиялъул рахъалъ авар мацІалда тІадрагІаби рикьула кІиго тІелалде: асляздеги лъугьараздеги. Аслиял ккола жал цоги каламалъул бутІаяздаса жал лъугьинчІел: ''сон'', ''метер'', ''жакъа'', ''сах'', ''лъикІ'', ''хъахІ'', ''берцин'' ва гь. ц. Гьездехун рекІинабизе бегьула кутаклъизабулеб бутІа — ''-го'' (''сон-го'', ''метер-го''). Аслиял тІадрагІабаздаса лъугьуна цогидал каламалъул бутІаби:

* сифатал: ''сахаб'', ''лъикІаб'', ''хъахІаб'', ''берцинаб'';
* цІарал: ''сахлъи'', ''лъикІлъи'', ''хъахІлъи'', ''берцинлъи'';
* фигІлаби: ''сахълъизе'', ''лъикІлъизе'', ''хъахІлъизе'', ''берцинлъизе'';
* сифат-фигІлаби: ''сахлъараб — сахлъун''; ''лъикІлъараб — лъикІлъун'', ''хъахІлъараб — хъахІлъун'', ''берцинлъараб — берцинлъун'';

Лъугьарал тІадрагІаби ккола жал цоги каламалъул бутІазабаздасан лъугьарал:
{| class="wikitable"
! colspan="2" |Лъугьуна
!Лъугьунеб къагІида
!Мисал
|-
|ЦІаралдаса
|
* ''кин?''
* ''кида?''
* ''кин?''
|
* '''-къ''' суффиксалъул кумекалдалъун
* -'''дал''' суффиксалъул кумекалдалъун
* '''-са''' суффиксалъул кумекалдалъун
|
* ''ретІел — ратІли'''къ'''; квен — квани'''къ'''; куц — коцо'''къ'''''
* ''рии — рии'''дал'''; их — их'''дал'''; кьин — кьин'''дал'''''
* ''хьибил — хьибил+са; дегІен — дегІен+са''
|-
|ЦІарубакІаздаса
|
* ''киб?''
* ''кин?''
|
* '''-а''' суффиксалъул кумекалдалъун
* '''-ин''' суффиксалъул кумекалдалъун
|
* ''доб — доб+'''а'''; лъоб — лъоб+'''а'''''
* ''гьаб — гьад'''ин'''; доб — дод'''ин'''; гъоб — гъод'''ин'''''
|-
|РикІкІеназдаса
|
* ''кин?''
|
* '''-ихъе''' суффиксалъул кумекалдалъун
|
* ''кІиго — кІий'''хъе'''; лъабго — лъаб'''ихъе'''''
|-
|Конвербаздаса
|
* ''кин?''
|
* '''-иса''' суффиксалъул кумекалдалъун
* '''-хъе''' суффиксалъул кумекалдалъун
|
* ''битІун — битІун'''иса'''; бегун — бегун'''иса'''''
* ''бицун — бицу'''хъе'''; вижун — вижу'''хъе'''''
|}
Авар мацІалъул наречиял рикьула хадусел разрядазде:

* Кинлъи бичІчІизабулел тІадрагІаби (кин? щиб куцалда?): ''циндаго'', ''гьартІан'', ''гьединго'', ''лъикІ'', ''квеш'';
* Заманалъул тІадрагІаби (кида? кидалъагІан?): ''сон'', ''жакъа'', ''нолъ'', ''риидал, метер'', ''сезе'', ''лезе'', ''гьанже'', ''кидаго'', ''рогьинегІан'';
* БакІалъул тІадрагІаби (киб? кибе? кисан?): ''квараниса'', ''квегІиса'', ''рикІкІад'', ''тІасан'', ''добасан'';
* Къадаралъул тІадрагІаби (кигІан? кигІаналъ?): ''гІемер'', ''дагь'', ''миркалъ'';
* ГІилла-мурадалъул тІадрагІаби (щай? щибизе?): ''щайго'', ''чІалгІаде'', ''махсараде'';

Цо-цо тІадрагІаби, сифатал гІадин, жинсалде балагьун, цолъул яги гІемерлъул формалде балагьун, хисула, амма тІадрагІабазулъ бачІуна ''-р'', сифатазда гІадин ''-л'' бачІунаро: ''хадув'', ''хадуй'', ''хадуб'', ''хадур''.
{| class="wikitable"
!Суал
!Мисал
|-
|кибе?
|''рикІкІаде''
|-
|киса(н)?
|''рикІкІадаса(н)''
|-
|киб?
|''рикІкІад''
|-
|кида?
|''радал''
|-
|кидаялде?
|''радалалде''
|-
|кидаялдаса(н)?
|''радалалдаса(н)''
|}

== ХІужжаби ==
{{хІужжаби}}

== Адабият ==

== МугъчІваял ==

{{Авар мацІ}}

[[Категория:Авар мацІ]]
[[Категория:Авар мацІалъул грамматика]]
[[Категория:ТІадрагІи]]
