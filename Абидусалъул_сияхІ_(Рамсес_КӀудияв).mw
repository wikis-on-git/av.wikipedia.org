[[Файл:FragmentaryKingsListFromAbydosTempleOfRamessesII-BritishMuseum-August19-08.jpg|справа|мини|500x500пкс|Абидосалъул ханзабазул сияхІ II Рамсесил хІарамалдаса]]
'''Абидосалъул сиях''' яги '''Абидосалъул таблица''' — пиргІавназул цІаразул сияхІ, [[Рамсес ТІадегІанав|Рамсес ТІадегІанасесул]] хІарамалдаса. Гьединабго [[Абидосалъул сияхІ|I Сетил хІарамалдаса сияхІалда]] релъараб, амма гьелдаса квеш цІунун хутІараб. Жакъа къоялъ цІунун буго [[Лондон|Лондоналда]] [[Британиялъул музей|Британиялъул музеялда]], жиндие гьеб сияхІ 1837 соналъ щвараб.

СияхІ батана [[Сети I|I Сетил]] хІарамалъул сияхІалдаса цебе Арабат-ал-Мафдун абулеб бакІалда, [[Нил|Нилалъул]] квегІаб рагІалда жиб бугеб. СияхІ къададаса батІа гьабуна [[Алискандерия|Алискандериялда]] вукІарав паранс генералияв консул Жан Франсуа Мимоца ({{lang-fr|Jean-François Mimaut}}).

[[Абджу|Абидос]] шагьаралъул хІарамалда  [[Рамсес ТІадегІанав|II Рамсесица]] гьабун буго хъвай-хъвагІи, жинца умумузе хІурмат гьабулеб. Киналго умумузул цІар букІун буго кІикъоялда анцІиде гІунтІун, амма гьезул хвечІого хутІун буго лъебергоялдаса цІикІкІинчІеб къадар; живго [[Рамсес ТІадегІанав|Рамсесил]] [[Картуш (Египет)|картушалъул]] буго 28 такрарлъи. Умумул сияхІалда рехсон руго тІаса рищун, гьелъие гІилла лъалаеб гьечІо, таблицаяялъул байбихьи хун буго. Умумл рехсолаго, [[Египеталъул анцІила микьабилеб Наслу|XVIII Наслуялъул]] пиргІавназул цІараздаса гьел рехсей унеб буго [[Египеталъул анцІила кІиабилеб Наслу|XII Наслуялъул пиргІавназде]], гьеб кІиябго наслуялъул хурхен гьабиялъул хІисабалда. Хадуб буго, жал дагьалги церегІан рукІарал, 14 пиргІавнасул картуш.

Таблицаялъ кумек гьабуна [[Шампольон, Жан-Франсуа|Жан-Франсуа Шампольоние]] [[Египеталъул анцІила микьабилеб Наслу|XVIII Наслуялъулъул]] пиргІавназул тартиб гьабизе ва хадуб [[Карл Лепсиус|Карл Лепсиусие]] Аменемхет ва Сенусрет цІарал [[Манефо|Манефоница]] рехсон бугеб XII Наслуялъул пиргІавналгун данде ккезаризе. Таблицаялъул кьучІаб хІалалда хал-шал гьабуна Шарл Теодюл Девериа ({{lang-fr|Charles-Théodule Deveria}}) ва Эммануэль Руже ({{lang-fr|Olivier-Charles-Camille-Emmanuel de Rougé}}) египтологаз.
[[Файл:Restitution_de_la_Table_d'Abydos.jpg|мини|300x300пкс|Огюст Мариетица 1869–1880 саназ гьабураб Абидосалъул таблицадул реконструкция]]

== Адабият ==

* ''Strudwick N.'', Masterpieces of Ancient Egypt. — London: British Museum Press, 2006. — 352 p. — P. 204—205. — ISBN 0-7141-1972-5, ISBN 978-0-7141-1972-4

== Линкал ==

* [https://web.archive.org/web/20121008192245/http://www.britishmuseum.org/explore/highlights/highlight_objects/aes/l/list_of_the_kings_of_egypt.aspx List of the kings of Egypt from the Temple of Ramesses II (фото царского списка)] Британиялъул музеялъул сайталда.

[[Категория:НекІсияб Египет]]
[[Категория:НекІсияб Египеталъул ханзабазул сияхІал]]
[[Категория:Рамсес ТІадегІанав]]
