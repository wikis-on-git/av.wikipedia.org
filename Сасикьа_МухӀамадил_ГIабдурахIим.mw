{{Инсанасул магІлумат
 |цІар                               = Сасикьа ГІабдурахIим
 |аслияб цІар                        = 
 |сурат                              = Сасикьа ГIабдурахIим.png
 |ширина                             = 320px
 |сураталда гъоркь хъвай-хъвагІай    = Жиндирго кабинеталда
 |гьавураб мехъалъ букІараб цІар     = 
 |хъулухъ                            = [[Ислам]]алъул [[дагІватчи]], хъвадарухъан
 |гьавураб заман                     = 1943 соналъул<br/>15 январ
 |гьавураб бакІ                      = {{ГьавурабБакІ|Дагъистан}}
 |ватІанчилъи                        = {{байрахъ|Россия}}
 |подданство                         = 
 |хвараб заман                       = 
 |хвараб бакІ                        = 
 |эмен                               = МухІамад
 |эбел                               = Халисат
 |рос                                = 
 |лъади                              = ПатIимат
 |лъимал                             = 6 вас, 4 яс
 |шапакъатал ва премиял              = 
 |сайт                               = 
 |викигъамас                         = Magomedov Abdurahim Omarovich
}}

'''МухӀамадил ГӀабдурахIим МухIамадов''' ({{lang-ru|Магомедов Абдурахим Омарович}}; гьавуна [[15 январ]]алъ [[1943]] с.) -  [[ислам]]алъул [[дагӀватчи]] ва [[хъвадарухъан]]. ГӀадамазда гьев лъала жиндир тӀахьаздалъун ва жеги лъикӀ Хирияб Къураналъул таржамачи гӀадин<ref>http://www.tsumada.ru/150157034048 МухӀамадил ГӀабдурахIим МухIамадов</ref>.

== ГӀумрухъвай ==
Гьавуна [[1943]] абилеб соналъул [[15 январ]]алъ [[ЦӀумада мухъ]]алъул [[Сасикь]] росулъ. [[1957]] абилеб соналъ гьеб росдал школалъул анкьго класс цӀалун лъугьизабуна "щуйилал" къиматазда ва цӀализе лъугьана [[МахӀачхъала]]ялда букӀараб медучилищаялда.
Рокъосан санагӀалъи букӀинчӀого цӀали лъугьичӀого 1959 абилеб соналъул ахиралда акамедический отпуск босун рокъов вачӀана.
<br/>Гьелда хадув [[Силди]], [[Гьакъоб]], [[Хъварши]], [[Сасикь]] медпункталъул заведующийлъун хӀалтӀана.
[[1963-1964]] соназ [[Хасавюрт]]алда букӀараб профтех училищаялда цӀалана ва гьебги "щуйилазда" лъугьизабуна.
<br/>[[1964]] соналъ [[ЦӀияб Сасикь]] вачӀана ва гьенивги медпункталъул заведующийлъун хӀалтӀана. [[1967-1968]] соназ совхозалъул учётчик бухгалтерлъунги вукӀана.
<br/>[[1968]] соналъ 25 сонил гӀумруялде вахарав чияс бай бихьана [[гӀараб мацӀ]] ва исламияб гӀелму цӀализе. Сасикь рукӀарал: ГӀисал МахӀмуд, ГӀалил СагӀаду, Аюбил ХӀайбула, ХӀажиясул Сайфудин гӀадал цӀаларал чагӀазда цебе. Хадуб Хуштадасан кӀудияв МухӀамадсайид, Кьохъа СултӀанмухӀамад, МелъелтӀаса Сулайман ва цойгидалги гӀалимзабаздаса лъай босана.
Дагьаб мехалъ [[Сирия]]лде ун гьенир ругел гӀалимзабаздасанги мунфагӀат босана. ГӀараб гӀелму цӀализе байбихьараб къоялдасан нахъе, жинда лъараб жо цойгидазда малъизеги бай бихьана. Гьелъул хӀасилалда лъеберилъаги арал гьесул рукӀарал мутагӀилзаби, цӀаларал чагӀилъунги рахъун, росабалъ мажгитазул имамзабилъунги, мадрасазда мугӀалимзабилъунги хӀалтӀулел руго. ГӀелму цӀалиялда цадахъ ГӀабдурахӀимица яхӀ бахъана бусурбабазе чара гьечӀел мажсжидал мадрасаби разеги.
Жеги дин гьукъараб коммунистазул заманаялъ, [[1980]] соналъ бай бихьана Сасикь росдал масжид цӀи гьабизе. Колхозалъул складги жаниб лъун, бихун унеб букӀана гьеб. ГӀемер гӀакъуба бихьун, хӀукуматалъул тӀалъиялъулго дагӀбаги гьабун, гьеб масжид цӀи гьабуна, гьенибе тӀокӀаб складги биччачӀо.
<br/>ЦӀияб Сасикь росулъги изну кьураб гьечӀониги, какал ралеб гьитӀинаб масжид букӀана. 1988 соналъул ахиралда росдал жамагӀатги цадахъ лъугьинабун, гьезие нухмалъиги гьабун, байбихьана цӀияб масжид базе. Гьеб букӀана Дагъистаналдаго цӀияб балеб тӀоцебесеб масжид. Хадур лъугьун хӀукуматалъул хӀалтӀухъабиги рукӀана квал-квал гьабулел. Ункъо моцӀ гӀанасеб мехалда жаниб масжид бан лъугӀана ва жакъаги гьеб росдал аслияб масжидлъун буго.
Гьелдасан хадубги росулъ кӀиго мадраса баялъе нухмалъи гьабуна, жеги цойги авал-[[мажгит]]ги бана.
<br/>[[2007]] соналъ живги, жиндирго хъизанги хӀалтӀун ясал цӀалулеб мадраса ва авал-мажгит бана<ref>[http://salampeople.org/wall13715 Медресе "Аль муъминат" - мусульманская школа типа общежития, для девочек, окончивших 9 класс. Работает с 2007 года.]</ref>.
<br/>[[1984]] соналъ бай бихьун, ГӀабдурахӀимица ункъо соналъ тӀад хӀалтӀун [[Къуръан]]алъул тафсир Жалалазул таржама гьабуна, гӀараб мацӀалда тӀад гӀуцӀараб гӀажам хӀарпаз, квералъги хъван. (лъабго том) Гьелъул мурад букӀана, мутагӀилзабазе тафсир лъаялъе кумек гьаби. Гьелда гӀадамазул бугеб хӀажалъи бихьун 1989 соналдасан байбихьун балъго зарбуялдаги кьабун, щуазарго тӀехь къватӀиб биччана ва гӀадамазухъе щвана.
<br/>[[2002]] соналъ жинцаго компютер хӀалтӀизеги лъазабун, гьебго таржама гӀурус хӀарпаздалъунги хъван, гӀемерал цойги тафсиралъул гӀалимзабазул тафсираздасанги мунпагӀат босун, цойги таржама гьабуна. (кӀиго том). Гьел тӀахьал цо нухалъ Дагъистаналда зарбуялда рахъана, гьел хӀажалъи бугелщиназе гӀечӀелъул, цойги нухалъ [[Сирия]]лдаги рахъана. Гьел тӀахьал магӀарулазул киналгоязде гӀагарун росабалъ гӀадамазухъ руго. ЖубачӀого рес гьечӀо: жакъа ГӀабдурахӀимица таржама гьабураб къуръан СагӀудиязул ГӀарабиялъ кьабун ва гьел тахьал гьенире арал магӀарул хӀажилзабазе чӀобого рикьула руго. Къуръанги гьанже батизе бегьула хӀарамалъул мажгиталда<ref>[http://www.radioerkenli.com/media/video/25385319.html Интервью «Хирияб Къуръаналъул тафсиралъул таржама» ХӀажиева Зульфия]</ref>.
<br/>[[2005]] соналъ машгьурав гӀалим Ан-нававияс данде гьабураб " риязу свалихӀина" абураб тӀехьалдасан хӀадисал тӀаса рищун, гьезие [[тафсир]] (комментария) гьабун, магӀарулазе анкьнусго гьумер бугеб цойги тӀехь къватӀибе биччана. Чанго гьитӀинаб тӀехь, ва чанго шаргӀияб масъала зарбоялда рахъана.
ГьабсагӀат зарбоялда кьун буго гӀурус мацӀалда Къуръаналъул лъабго ахираб жузалъул тафсир. Гьеб буго цойги мацӀ бицунел лъимал цӀалулеб мадрасалъе хӀадурараб тӀехь.[[File:Встреча Абдурахима с президентом.jpg|thumb|Р.ГӀабдулатӀипов данлъана дагъистаналъул гӀалимзабигун ва имамзабигун]]
Гьединго гӀурус мацӀалда хӀадурун буго ва кватӀичӀого къватӀибе бачӀине буго Фикъгьиялъул масъалаби жанир ругеб тӀехь.
Гьеб цӀакъго хӀажатаб хӀалтӀи буго мадрасазе ва киналго бусурбабазе.
Гьесул тӀахьал цойгидазул гӀадин гӀисинал барашюраби гурел ругел, гьел руго чӀахӀиял, тӀад гӀемераб хӀалтӀабиги гьарурал, гӀелму цӀалулезеги, гьелда рокьи бугезеги кӀудияб пайда-хайир кьолел
Росдалги Дагъистаналъулги жамгӀияб хӀалтӀулъги ГӀабдурахӀимица жигараб гӀахьаллъи гьабуна. Гьесул квербакъиялдалъун рагьана ЦӀияб Сасикь росдал Администрация. Бана росулъ тӀощел хенолеб гьобо.
<br/>[[1978-1980]] соназ гьев хӀалтӀана [[Сасикь]] росдал "Рекъел" колхозалъул бухгалтерлъун.
[[1992-1993]] соназ гьев вукӀана динияб идараялъул муфтиясул заместителлъун ва гӀалимзабазул советалъул бетӀерлъун.
<br/>[[1994]] соналъ бетӀерлъи гьабуна Хасавюрталда рагьараб [[Имам Гъазали]]л цӀар кьураб Исламияб институталъе.
Бицун хӀал кӀолареб гӀадаб квер бакъана ГӀабдурахӀимица Дагъистаналда Ислам цебетӀеялъе. Инкъилаб ккезегӀан цебе ЧӀохъа [[МухӀамадмирза Мавраев]]асул [[басмахана]]ялда рахъарал гурел, тӀокӀаб хаду тӀахьал риччазе рес кибе букӀараб. БукӀарабги гӀелмуги, Къуръаналги тӀагӀун лъугӀун гурищ рукӀарал [[Дагъистан]]алда. Коммунистазул замналдаги, [[Тафлис]]алда , [[Баку]]ялда унги балъго рахъизарун, [[Къуръан]]алги [[гӀажам]]ги, гӀарабги тӀахьалги рачӀунаан гьес бусурзабазе. Гьеб сабаблъун хӀукуматалъул идарабазул данде ккунгутӀиги букӀунаан гьесул.
ГӀабдурахӀимица тарбия кьун гӀезабуна анцӀго лъимер. Гьел киналго руго исламияб дин ккурал. Росдае хӀажаталъур ратулел. Чанго нухаллъ хӀежги борхана гьес.
<br/>Божи буго ГӀабдурахӀимица жегиги гӀемераб хӀалтӀи гьабилин [[Дагъистан]]алда [[Ислам]] цебе тӀеялъе.

== Линкал ==
* [http://www.proza.ru/2014/06/14/1149| ЦӀале ГӀабдурахӀимил хӀакъалъулъ ГъазимухӀамадов ИсмагӀилица хъвараб техь (ГӀурус мацӀалда)].
* [http://chernovik.net/content/respublika/v-hasavyurtovskom-rayone-13-oktyabrya-byl-zaderzhan-i-vyvezen-v-neizvestnom| В Хасавюртовском районе 13 октября был задержан и вывезен в неизвестном направлении (фактически похищен) известный религиозный деятель и правозащитник Абдурахим Магомедов].
* [http://www.moidagestan.ru/news/society/32630| Исламский ученый Абдурахим Магомедов считает, что раскол среди дагестанских мусульман случился из-за незнания религии. По его мнению, этот религиозный пробел у дагестанцев появился в бытность СССР, который был изолированной от всего мира страной.]
* [http://www.radioerkenli.com/media/video/25385319.html| Интервью «Хирияб Къуръаналъул тафсиралъул таржама» Хlажиева Зульфия].

== ХӀужаби == 
<references/>

[[Категория:Исламалъул гIалимзаби]]
[[Категория:Алфавиталда рекъон гІадамазул сияхІ]]
