{{Рагъул жигарчи
 |цІар                 = XIажи Мурад
 |эбелаб мацІалъ цІар  = 
 |гьавураб къо-моцІ    = 
|гьавураб бакІ        = [[Хунзахъ]] р., [[МагІарул ханлъи]] (гьанже {{гьавурабБакІ|Хунзахъ мухъ|Хунзахъ мухъалда}}, [[Дагъистан|Дагъистан Жумгьурият]])
 |хвараб къо-моцІ      = 
 |хвараб бакІ          = [[Онджалы]] р., [[КъахӀиб район]], [[Азарбижан]]
 |вукъун вуго          = [[КахӀиб район]]
 |дин                  = [[ислам]] [[Агьлу сунна вал жамагІа|суннияб мазгьабалъул]]
 |сурат                = Хаджи-Мурад Хунзахский.jpg
 |гІеблъи              = 250px
 |сураталда гъоркьхъвай= 
 |тІокІцІар            = 
 |принадлежность       = 
 |хъулухъалъул сонал   = 
 |рагъул цІар          = [[имам Шамил]]ил [[наиб]]
 |бодул тайпа          = 
 |тІадчилъи гьабун     = 
 |аскаралъул тІел      = 
 |рагъал               = 
 |шапакъатал           =
 |викигъамас           =
 |бухьенал             = 
 |хъулухъалдаса гІодов чІеялда = 
 |гъулбас              = 
}}

'''XIажи Мурад'''  ({{lang-ru|Xаджи-Мурат Аварский}}; гьав. [[1818]] — [[5 мая]] [[1852]]) — [[магІарулал|магlарулазул]] аскаралъул бетIер, [[Имам Шамил]]ил [[наиб]] ва бищун аскIовегIанав кумекчи<ref>''Р. Н. Иванов.'' Хаджи-Мурат: документы, письма, очерки, факты. М.: Эхо Кавказа, 1999—247 с.</ref>. Толстой Лев Никlолаясул "Хаджи-Мурат" абураб литературияб къисаялъул багьадур. Магlарулазул халкъияв бахlарчи. Гьавуна ва кlудияв гlуна Хунзахъ росулъ ханзабазул лъималазда аскlов. Ханзабазул лъималазул рахьдал вац. Вукъун вуго [[Азарбижан]]алъул КъахӀиб мухъалда.

== Гlумрихъвай ==

=== Лъимерлъи ===

[[Файл:Хаджи-Мурад Хунзахский.jpg|мини|слева|Хlаджи-Мурадил сурат Хунзахъ росулъ бахъараб. Сурат [[Гагарин, Григорий Григорьевич|Г. Г. Гагаринасул]], сон 1848.]]
Бахlарчи гьавураб къо-моцl ﻿алхинчIого лъаларо. Тарихчагlаца бицухъе гьев гьавун аваразул ханасул вас Гlабу-Султан Нуцалидаса хадув ва гьесу вац Гlумар-ханидаса цеве. Гьел вацал гьарурал санал ккола 1816-1818. Гьединлъидал Хlаджи-Мурад гьавурав сонлъун рикlкlуна тарихчагlаз 1818 сон<ref name=ReferenceA>{{cite web|url=http://www.xynzax.ru/index.php/spravka-o-raione/7-2012-04-03-13-09-47/142-2012-09-20-12-17-03.html|title=Хаджи-Мурат Хунзахский|accessdate=2013-02-25|archiveurl=http://www.webcitation.org/6EkdSbWeh|archivedate=2013-02-27}}</ref>.

Хlажи-Мурадил лъимерлъиялъул ва гlолохъанаб заманалъул хlакъалъулъ мухlганго лъалеб жо дагьаб буго. Эбел-эмен рукlана магlарулазул гlадатияб тухумалдаса. Эбелалъ гьасда цадахъ хахулел рукlана ханзабазул вас, гьелъ Хlажи-Мурадги ва гьасул кlудияв вац Гlусманги рукlана ханзабазул лъималазе рахьдал вацаллъун. Тарихчагlаз бицухъе, Хlажи-Мурад кlудияв гlуна ханзабазул васал Гlабу-Султан Нуцалида ва Гlумар-ханида цадахъ. Гьитlинаб къоялдаса нахъе Хlажи-Мурадие данде кколароан чlухlарал ва пударулел гlадамал. Гьелъ жиндирго гьунарал гlадамаздаса рахчулаан гьес.  

Хlажи-Мурадил хlакъалъулъ умумуздасан бачlараб бицен буго гьадинаб: цо пуланаб къоялъ Хlажи-Мурадги ва ханзабазул васалги чанае щола Игари-рагlал абураб Хунзахъ росуахада бугеб бакlалде. Гьенив вукlарав чотlахъанас гьал рихьигун чу биччала ункъиде кIанцIизе, жиндирго гьунар бихьизабизе. Биччан унеб чу бихьарав Хlажи-Мурад векерула чоде данде, чlезабун гьебгун чотlахъан гъоркье вахъинавула. Хlажи-Мурадица гьесда абула, дурго гьунар бихьизеялъе гIоло чое гlакъва кьогеян. Ахцарав чотlахъанасда абизе жо батуларо<ref name=ReferenceA />.

Хlажи-Мурадица гьитlинаб къоялдаса нахъе лъазабулаан [[Къуран]], Мухтасар ва Тафсир. Цlализе ва хъвадаризе гьесда лъалаан гlажам мацlалда (магlарул мацl, гlараб алфавиталъ хъвараб). Гьитlинаб къоялдаса нахъе гьесие рокьулаан чуялги, ярагl-матахlги<ref name=ReferenceB>http://xynzax.ucoz.ru/index/khadzhi_murad/0-24</ref>.

Хlажи-Мурадида гьитlинал къоядаса нахъе бихьана рагъ. Гьеб заманаялъ Кавказалда ине букlана рагъ Алекlсей Ермоловасде данде. Хадуб гьасда бихьана имамзабазул къеркьей гlурусазде данде Кавказалда байбихьараб. Хlажи-Мурадие букlана 11 сон Гъази-Мухlаммад жиндирго аскаргун Хундеритlе кlанцlараб мехалъ. Гьеб къеркьеялда чlвана Хlажи-Мурадил эмен. Хунзахъ росу тlолго бикъун, щущахъбан букlана Гъази-Мухlаммадил рахIму гьечIеб аскаралъ. Гьединабги ва цогидабги захlмалъи бихьарав Хlажи-Мурад гlолохъанлъана хекко. Гьев вукlана кутакалда къвакlарав бахlарчи, бокьараб суал дандеккезабизе кlолеб хlал букlана гьесул доб мехалъго<ref name=ReferenceA />.

Бицен буго, кlудияв гlураб мехалъ гьасие гlурусаз къунила цо суал: «кида дуда бичlараб мун хlинкъи гьечlев чи вукlин?». Гьеб суалалъе Хlажи-Мурадица къола къучlаб жаваб: «Бецlаб сардилъ дахlададаца дун витlун вукlана Бакъдай (боцlцlи-гьанз хундерица хьихьулеб авлахъ) чода хадув. Гьитlтlаб хlетlегун дун тlад чlчlана хинаб, тамахаб жоялда тlад. Гьеб букlана гlанкl, гlундулги ккун кодобе босар. Гьеб букlана дир тlоцебесеб бахIарчияб иш». Хlажи-Мурадил гIамал-хасият букlана хундерил бахlарзабазда рекъараб. Гьесда лъимерлъиялдаса нахъе бихьана ханзабаз гьабулеб букlараб иш, унел рукlарал рагъулал къеркьеял ва цогидал захlматал ишал<ref name=ReferenceA />.

=== Хlамзат-Бекица Хунзахъ росу кквей  ===
1834 соналъул 13 августалъ Хlажи-Мурадил кlудияв вац Гlусман вукlана Гlабу-Нуцалидаги ва Гlумаханидаги цадахъ Хlамзат-бекихъе ине ахlунругелъул имамас. Аскlове вачlун Хlамзатил мюридас бицуна Гlусманида ханзаби чlвазе ахlаралъи махсародеги ккун. Мюридас абула Гlусманида хекко рокъове тlад вусаян, гурони Хlамзатица мунги чlвалин. Чуги кьолон Гlусман тlад вусуна Хунзахъ росулъе<ref name=ReferenceA /><ref name=ReferenceB />.

Гьединан 13 августалъ 1834 соналъ Хlамзат-Бекица гьркьо ине гьаруна лебалал васал жиндиего Хунзахъ росу бахъизе бигьалъиялъе. Гьебго къоялъ Баху-бикаги Хъистlаман-бикаги Хунхзахъа рачахъула Гиничукь росулъе. Гlабу-Нуцалил хъизан хутlана ханасул рокъой Хунзахъа лъимергьайизе йикlиналъе гlоло. Бихьинлъиялъ къвакlарай Баху-бикае бокьун букlана Хlамзатгун дандчlвазе. Баху-бикада гьитlинаб къоялдасанахъе лъалаан Хlамзат. Гьев вукlана ханзабазул рокъов хъулухъ гьабулесул васлъун. Хlамзатие бокьичlо Баху-бика йихьизе. Гьес ханзабазул рукъ жиндирго кверщеликье босула гьеб къоялдаса нахъе.<ref name=autogenerated1>{{cite web|url=http://a-u-l.narod.ru/Neverovskiy_Istreblenie_Avarskih_hanov_v_1834.html|title=Неверовский. Истребление Аварских ханов в 1834 году|accessdate=2013-04-21|archiveurl=http://www.webcitation.org/6GDVgPA2m|archivedate=2013-04-28}}</ref> [[Файл:Hadji Murad.jpg|thumb|''Хlажи-Мурад'', [[1858 сон]], сурат[[Тимм, Василий Фёдорил|В. Ф. Тимма]]]]

Хlамзат-бекида лъалеб букlана цо ханзаби чlван Авар ханство жиндирго кверщеликье босуларелъи. Гьес буюрухъ кьуна Сахъадерил хан Сурхай кквезе. Сурхай-хан вукlана Баху-бика вацгlал. Гьелдаса хадуб Хlамзатие бокьана ханзабазул бечелъи бахъизе<ref name=autogenerated1 />. Гьелъие хlажатал буюрухъалги кьун, Хlамзатица ахlана жиндихъего Баху-бика. Къвакlарай гlаданалъ Хlамзатида баркула бергьенлъи. Гьеб бокьичlев Хlамзатица мюридасде къинкlула бетlер къотlеян<ref name=autogenerated1 />. 

Хlамзатица гьабуралда рекъоларо гьасул бищун гIагаразегицин. Инжилъарав жиндица гьабуралдаса Хlамзат гьардола тlаса лъугьаян. Гьес гьерсал рицуна, Баху-бика чlаго тани, гьелъ гlурусазда кумек гьарулин. Киназдаго бичlулеб букlана Хlамзатица гьабураб вахlшияб жо. Хадусеб къоялде чlвала Сурхай-ханги<ref name=autogenerated1 />.

Хундерие вокьулароан Хlамзат-бек. Хундерица ургъула хlилла Хlамзат чlвазе<ref name=autogenerated1 />. Гьаз ургъухъе бахча-ккван 18 бахlарзал рачlуна Хlамзат чlвазе. 18-сго Къураналтlа кверлъун рагlи кьола лъидаго бицинарин жидерго сихlр<ref name=autogenerated1 />.

== ХІужаби ==
{{хІужаби}}
