'''Чечевица'''

XX гIасруялъул пиргIавназул цояв [[ИстIалин]]ил буюрухъалдалъун, 1944 соналъул 23 февралалда [[чачанал]]ги [[ингушал]]ги [[Гьоркьохъеб Азия]]лде гочинариялъул «''Чечевица''» абураб операция байбихьана. СССРалъул жанисел ишазул нарком Лаврентий Берияца жинцаго нухмалъи гьабуна гьеб вахIшияб тадбиралъе. ЧИАССРалъул 650-азарго чи хIалгьабун гъуна Казах ССРалъул ва Киргиз ССРалъул гIицIал авлахъазде. «''Спецконтингент''» абун цIарги лъун, къайи баччулеб 180 поездалда, квана-гьекъезе жоги кьечIого, тIубанго лъугIизаризелъун ватIаналдаса хъамуна нилъер мадугьалзаби. ГIемераб заманаялъ чIагоязда гьоркьор хутIулаанила поездалъур хваразул жаназаби. Поезд лъалхъараб къокъал, къанагIатал лахIзатазда жанир гъоркье рахъизе толел рукIун руго гьел. Амма рукъизе риччалел рукIинчIо. Маххул нухда аскIоре рехун тезарулаанила.

П. Цороевас ва Т.Уцаевас «Кавказалъул харбал» басмаялда хъвалеб буго: «КIудияб ВатIанияб рагъул фронталъе заралги ккезабун, «Чечевица» операция гьабизе Кавказалде рехана НКВДялъул, НКГБялъул ва СМЕРШалъул 120 азарго рагъухъан. 65 вагон щибалда бугеб 180 поезд хIадурана. Чанги росабалъ киналго гIадамал гъурана, чIагого рухIаралги ккана. Ракъиялъги, рахунел унтабазги, гIазабазги чачаназулги ингушазулги бащдаб халкъ тIагIана», - ян.


== Геноцид ==
Цо-цояз абула Гитлерил рахъалде инчIого рукIине гочинарунин халкъалилан. ЛахIчIегIераб гьереси. [[1944]] соналда фюрерил рухI щокъробе щун букIана. Чачаналги ингушалги КIудияб ВатIанияб рагъдаги бахIарчиго рагъана. Чачаназул багьадурасул хIакъалъулъ гьадинал рагIаби руго [[ЦIадаса ХIамзат]]ил: «Азариде гIунтIун гIалхул бандазе Бидулаб хвел кьурав Ханпаша киса?» - абун. Улкаялъул цойги миллатазулги рукIана асиралги хияналъаралги. Би гьекъон гIорцIуларев, бетIер сверарав ИстIалинил хIай букIана [[1944]] соналда [[чачанал]], [[ингушал]], [[балкарал]], [[калмыкал]], [[карачаевал]], [[Крымалъул татарал]], [[туркал-месхетинал]] ватIан тун къватIире къотIи. <ref>[http://hakikat.etnosmi.ru/one_stat.php?id=7116 23 февраль – байрамищ, чIегIербараб къойищ?] </ref>

==  Примечания  == 
<references/>  

[[Категория:Чачанлъи]]

[[en:Operation Lentil (Caucasus)]]
[[he:מבצע עדשה]]
[[it:Operazione Lentil]]
[[pl:Operacja "Soczewica"]]
[[ru:Операция «Чечевица»]]
