'''ГІагараб бакъбаккуда ракълие Трампица лъураб план''' (къокъго '''«Трампил ракълил план»''' ({{Lang-en|the Deal of the Century}}, «ГІасруялъул къотІи-къай») — гьеб ккола [[АЦШ]]ялъул [[АЦШ президент|президент]] [[Доналд Трампил]] администрациялъ [[ПилистІиналъул миллияб администрация|ПилистІиналда]] ва [[ГІизраил]]алда гьоркьоб бугеб дандеккунгутІи лъугІизабизе ва гьеб кІиябго пачалихъ цоцаца рикІкІиналъе лъураб план. «''ТІегьаялъе гІоло рекъел. ПилистІиниязул ва жугьутІазул гІумру лъикІ лъугьунеб куц бихьи''» абураб цІаралда гъоркь хъвараб документ Вашингтоналда цебе лъуна президент Трампица [[ГІизраилалъул премер-министр]] [[Бинямин Нетаняхугун]] цадахъ ва ХъахІаб Рукъалъул сайталде борхана гьеб 2020 соналъул 28 январалда<ref>{{Cite web|url=https://www.whitehouse.gov/peacetoprosperity/|title=Peace to Prosperity|author=|website=|date=|publisher=The White House|lang=en|accessdate=2020-01-28}}</ref>. План хъван буго 180 гьумералда ва гІуцІун буго кІиго бутІаялдасан: экономикияб ва сиясияб<ref>{{Cite web|url=https://www.whitehouse.gov/wp-content/uploads/2020/01/Peace-to-Prosperity-0120.pdf|title=Peace to Prosperity|author=White House|website=|date=28.01.2020|publisher=}}</ref>. Документалъ жанибе бачуна, [[Байтул Макъдис]]алъул статусалъул, гьеб кІиябго пачалихъалъул гІорхъаби чІезабиялъул, экономика цебе тІеялъул мурадалда пачалихъазе биччазе бугеб гІарцул кумекалъул, хІинкъи гьечІолъиялъул суалазул, [[Гъаза бутІа]]ялъул статусалъул, асирзабазул ва лъутун аразул къисматалъул, жугьутІалги пилистІиниялги цоцаца рикІкІиналъул ва гьезда гьоркьор ругел разилъунгутІаби ва хадубккун ракълида хурхун гара-чІвари гьабиялъул къагІидаялъул хъвараб 23 къотІел. Планалда гьоркьоб лъун руго картаби ва рагъулал щулалъаби гьари гьукъиялъулгун хІинкъи букІунгутІиялъе лъурал баяналги<ref>{{Cite web|url=https://ria.ru/20200128/1563990259.html|title=Белый дом опубликовал предложения по "сделке века" на Ближнем Востоке|date=20200128T2252+0300|publisher=РИА Новости|lang=ru|accessdate=2020-01-29}}</ref>.

== Байбихьи ==
АЦШялъул администрациялъ ракълилаб палн гІуцІизе байбихьана 2017 соналъ. Гьелда тІад хІалтІи гьабизе ва гьеб цебехун иналъе кІвар кьезе тІад къана АЦШядъул президентасул гІакълучи Джаред Кушнерида ва президентасул кумекчи Джейсон Гринблатида.
«ГІасруялъул къотІи-къаялъул» экономикиял рахъал халкъалда гьоркьоб тІибитІизабун букІана 2019 соналъул риидалго.

== Планалъул аслияб гьоркьоблъей ==


== Халкъаздагьоркьосеб реакция ==


== ХІужаби ==
{{хІужаби}}
