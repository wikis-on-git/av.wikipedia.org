'''ГӀахьвалал''' (гӀах. ''ашвадо'') — магIарулазде гъорлъ унеб гьитIинаб миллат. Къадар — 6 азарго чи. 

== ГӀахьвалал Узун-ХӀажил бодулъ ==
Февралалъул революциялдаса хадуб Дагъистаналъул халкъалъеги асар гьабула жалго жидедаго чIей тIалаб гьабиялъул нух ккун ине. I9I7 аб. соналъул I маялъ Владикавказалда данделъараб съездалъ лъазабула Северияб Кавказалъул магIарулазул Союз ва хIукумат гIуцIараблъун. II маялъ пачалихъ гIуцIараблъун. I9I9 аб. соналъул I9 аб. августалда ГIанди хIорихъ данделъула чачаналъулги магIарулазулги бусурбабазул вакилзабазул съезд, гьеб съездалъ жалго жидедаго чIеялъул къеркьеялъе церехъаби рищула. Дагъистаналъулги Чачаналъулги бусурбабазе имамлъун вищула ХIоцоса Нажмудин, гьесул халифлъун(заместительлъун) СалтIаса Узун-хIажиги.

I9I7 аб. соналъул 3 аб. октябралъ гьебго суалгун съезд данделъула Владикавказалдаги гьенивги ХIоцоса Нажмудин Северияб Кавказалъул бусурбабазул имамалъун вищула. Гьединан чияда бараблъун гьечIеб, эркенаб, ращалъи бугеб пачалихъ гIуцIиялъе гIоло къеркьеялъул нух ккун лъабго батъияб группаялъул къуват баккула ва Северияб Кавказграждан рагъул цIадуе кIкIуй бетула I9I7-I920 абилел соназ: Дениникиниде данде бусурбабазул гIемерисез Узун-ХIажилги ГIали-ХIажицаги рагъ бала.
ТIоцебесеб : Исламалъул кьучIалда хасаб пачалихъ гIуцIизе къваригIарал бусурбаби.

КIиабилел: Горский хIукуматалъулги Северияб Кавказалъулги цебеккун  пачаясе хъулухъ гьабулел рукIаразул вакилзаби, цебегосеб пачаясул гIадлу-низамги бокьарал.
Лъабабилелги: Социалистазулги большевиказулги къокъа, хIалтIухъабазулгун рекьарухъабазул хIукумат, ай Советазул тIалъи къваригIарал.
Гьеб заманаялъ Северияб Кавказалда большевиказул асар дагьаб букIуна. Аслияб къуват букIуна бусурбабазул цолъиялъулъ: Жидерго миллат, культура, мацI, дин, рукIа-рахъин, гIадат, ракь цIуниялъул мурадгун.ГIемерисеб халкъги бусурбабазул церехъабазда хадуб уна.

I9I9 аб. соналъул маялда Темир-Хан-Шура Деникинил хIаракаталдалъун Горский республикаялъул парламент ва хIукумат биххизе биччала. Дагъистаналъул диктаторлъун генерал Халиловги тIамула. Дагъистаналда ва Чачаналда восстание багъарула. СевериябКавказалдаса Деникин вачахъизе рахъуна большевиказулги бусурбабазулги церехъаби. Гьеб заманаялъ чачаназул халкъалъе имамлъи гьабула СалтIаса  Узун-ХIажица. Гьеб заманалда Терекалда II армиялъул цо часталъе команда гьабулев вукIуна Гикало гьесда цадахъ лъугьун къеркьей гьабула Узун-ХIажица Деникин Северияб Кавказалдаса нахъе гъезе. Социалистал ва большевикал хIалимго, тамахго лъугьуна бусурбабазул руккелалде гъорлъе ва гьезул церелъеялги заманаялъ къабул гьарула ва гьезулгун гIахьалаб мацIги батIула.

Узун-ХIажияс Дышнинский рагъулаб хъулухъалдаса вахъула ва шаригIаталъул судалде кьола, ахирги гьев большевиказ судги гьабун чIвала. Большевиказ Узун-хIажигун цадахъ рекъон Деникиниде данде къеркьеялъул мурад букIуна Деникин Северияб Кавказалдаса нахъе къотIизегIан заманаялъе гьабураб рекъеллъун, хиянатлъиялъул цолъилъун. ХIакъикъаталда Узун-ХIажил рагъулаб къуват цIикIкIараб букIуна гьесие Гуржиязул меншевиказ I9I9 аб. соналъул I5 сентябралъ битIула 80 пулемет, 2 миллион патрон, цогидаб ярагъги лъабго офицерги ва рагъуе хIажатабщинабги. Узун-ХIажил аскаралъул Чечен-аулалъул рагъулъ Кренселидзеца, Тухарелица, Кавчавадзеца ва нахъиязги рехун тун Умаратгун халкъалъухъа рахъарал ва аскаралъул рукIарал чуялги рачун Гуржиялъе тIад руссуна.

1920 аб. соналъул 30 аб. марталда Веденов Узун-ХIажи къадаралде щола ва кIудияб къадруялда вукъула. Узун-ХIажи хун хадув гьесул бакIалда Инхоса Дарвиш МухIама-ХIажи тола??? ХIукумат биххула ва большевиказул нухмалъиялде гъоркье ккола. Рагъулабгун магIишатияб буголъи Гикалол большевиказ ккола. Узун-ХIажил армиялдаса Гикалол армия батIалъула. Узун-ХIажил армиялда рукIарал цоял Гикалол армиялде гъорлъе лъугьуна, цойгиял рихха-хочун жиде-жидер бакIалде тIадруссуна. Цо тайпа Дарвиш МухIамада хадур уна. II аб. армиялъул гIадлу ва къуват щулалъула. 920 аб. соналъул марталда тIубан бергьенлъи босула Деникинил армиялда тIад.

ГIахьвалазул ва цойгидалги бакIаздаса Деникиниде данде рагъулел рукIарал БагIарал партизаназул отрядалги тIадруссуна жиде-жидер бакIазде. ГIахъущалиса ГIали-ХIажил политика букIун батани большевиказулгун рекъон, Октябралъул революциялъул рахъ кквей ва шаригIаталъул гIадлу Дагъистаналда лъай, Узун-ХIажил  политика букIуна тIубанго батIияб – Дагъистаналдаги Северияб Кавказалдаги Исламияб хасаю Имамат гIуцIи – Россиялда яги лъидаго гьоркьоб жубачIеб, жибго жиндаго чIараб. Имамат биххцун хадуб Чачанлъиялъул ихтияр большевиказул квершаликье ккола ва Совет хIукумат гIуцIула.

Чачаналъан тIадруссун рачIунел гIахьвалазул партизаназе ГIанди округ ХIоцоса Нажмудинил ва Халиловасул аскаразул квершаликье ккун батула ва КIаратIаса ГIахьвахъе нухалги къан ратула, гьез нух бахъула КIванадаса сверун. ТIадруссиндал Шамхвалица хехго ГIахьвахъ ругел нухал къала ва партизаназул гIадлу-низам лъугьуна. Узун-ХIажигун цолъун гьабулеб къеркьей гIахьвалазул гьеб бакIалда лъугIула.

Гьединан ракIчIараб хIалалъ Имаматги гIуцIун Узун-ХIажи-Шайих щулалъула Чачанлъиялдаго 1919 аб. соналъул 15 аб. сентябралъ генерал Дениникица Британиялъул рагъулаб миссиялде лъазабула:

{{Цитата|«ГьабсагIаталда тIолабго Дагъистан, тIолабго  Чачанлъиги восстаниялъ ккун буго Воостаниялъе рахъаразул къадар Чачаналъ бахуна 5 азарго, Дагъистаналдайин абуни 7 азаргоялде»<ref>Ф.446, ОП.2, д.646,  л. 292</ref>.}}

Узун-ХIажи-Шайхгун Гикалол аскарал Деникиниде данде къеркьеялъул заманаялда, ай 1919 аб. соналъул 9 аб. сентябралъ Дагъистсналда рещтIун буго цадахъ турказул аскаргун Казим-бей ва гьес дагьабги хIадурлъизабула Дагъистаналда рагъулаб ахIвал-хIал. 

Гьесул мурад гьаб кагътидаса бичIчIула:

{{Цитата|«1918 аб. соналъул 21 аб. сентябралъ М. Дахадаев чIван хадубги гIахьвалазул партотрядалъ мугъчIвай гьабула Соц. группаялъулгун нухмалъулезда: Дж. Къоркъмасовасда, С. Габиевасда, Х. Хизроевасда, гьезулго политик Ккурал ГIалихIажида, КъахIиса ХIасан-афандида, Узун-ХIажи-Шайихасдаги. 1918 аб. соналъул 17 октябралъ Болъихъе вачIуна Грозниялдаса 100 гIан чи большевиказулгун Узун-ХIажил рахъ ккурал, ГIанди округалдасан Узун-ХIажил аскаралде гIадамал ахIун Деникинил аскарал Северияб Кавказалдаса нахъе рачахъиялъулъ гIахьаллъи гьабизе.
Гьеб заманаялъ Чачаналдаги, Ингушетиялдаги гIуцIун букIуна шаригIаталъул кьучIалда хIалтIулеб Северияб Кавказалъул Имамат бетIерлъуда Узун-ХIажигун.Узун-ХIажид аскаразда цадахъ Деникинида данде багъулеб букIуна Терекалъул областалда букIараб большевиказул армияги бетIерлъуда Ф.Н.Гикалогун. Болшевиказ Узун-ХIажигун цадахъ рекъон Деникинилгун гьабулеб къеркьей букIуна заманаялъул къеркьейлъун. Гьеб Узун-ХIажилгун Гикалол ахIиялда рекъон Деникиниде данде  рахъуна гIахьвалазул 260 го рекIарав бетIерлъуда Шамхвал СалихIовгун.}}

1919 аб. соналъул 18 аб. сентябралъ Дагъистаналъул правителасде хъвараб ГIанди округалъул начальникасул ишал тIуралев ХIадис ХIажиевичас жиндирго рапорталда баян гьабулеб буго:

{{Цитата|«1919 соналъул 17 сентябралъ Болъихъе рачIанила 100 гIурус большевиказул рахъ ккурав чи , Жиндие мутIигIал росабалъан Узун-ХIажил аскаралде гIадамал ахIун, гьелдалъун гьарулила  Дагъистаналъул хIукуматалдаса большевиказул хIукуматалде данде къеркьезе ярагъ, гIарац, ххам биччаян.з Гьебго 1919 аб. соналъул сентябралъул бащалъуда Веденове вачIуна чачанав Иналук Арсланалук (Дышниназул тухумалъул чи) Турциялъул СултIанасул цIаралдаса гьересияб грамотаги босун, Северияб Кавказалъул магIарулазе Имараталъул пачалихъ гIуцIун букIин лъазабун ва гьеб пачалихъалъул  Амирлъун Узун-Хайр ХIажи-ханги тун вугилан  ва  Имараталъул хIукумат гIуцIула хадур рехсарал министралги тун: Дышнинский, генерал Каим-ХIажи, МухIамад Хамхиев, Билал Шамилов, майор Хабала Бесланов. ГIабдула Азим ГIабдулаев, МухIамад  Ханиевасдасанги. Имараталъул бетIерлъуда Узун-Хаир ХIажи-ханги тун. Гьеб хIукуматалда гьоркьор ккун рукIуна большевиказул вакилзабиги: Ханбала Бесланов ва МухIамад Ханиевги.}}

[[Шималияб Кавказ]]алда бусурбабазул Имараталъул республика гIуцIун букIиналъул ва гьеб киналго пачалихъаз жибго жиндаго чIараб Имараталъул къабул гьабизе ккеялъул  хIакъалъулъ Дунялалъул тIолалго пачалихъазде гьеб нотаги кьола:

{{Цитата|«Шималияб Кавказалъул бусурбабаз тIалаб гьабулеб буго тIубараб жалго жидедаго чIун гIумру гьаби. Северияб Кавказалъул бусурбабазул я нужгун ядиналъулгун тушманлъи рехиялъул мурад гьечIо.

ГIемерал соназул къварилъаби  хIехьезе ккеялъ  бихьизабуна нижее, щибаб миллаталъ гIумру гьабизе бегьизе букIин гIицIго жалго жидедаго чIун. НахъагIанаб пачаясул тIалъиялъ кIвекIана бусурбабазул халкъ.

Гьанже квеш  квегхарав ва цIорозабураб бусурбабазул халкъалъул аниш буго эркенлъи тIаса бищизе рагIиялдалъун гуреб, ишалдалъун ва щвараб эркенлъиялда ? паракъалъизе ва щулалъизе. ГIурусазул пача тIаса рехиялъул кьучIалда  сайгъат Северияб Кавказалъул бусурбабазе щвана эркенлъи, нилъеда лъавухъе, жиндаго жибго чIараб республика гIуцIизе. Гьеб мурад ва анищ хвезабизелъун бачIараб Деникинил гIалхулаб гъачагълъиялде тIаде кIанцIиги кIалагъоркье чIвазабун.

[[Париж]]алда букIараб Дунялалъулго пачалихъазул конференцияъ Горский республика пачалихълъун рикIкIинчIо,гьеб пачалихълъун рикIкIине ресалги ратичIо, церетIурал пачалихъазда гьоркьоб букIинеги бокьичIо ва магIарулазе бакI батичIо дунялалъул базаралдаги……

Северияб Кавказалъул бусурбабаз гIуцIана жидерго хIукумат бетIарлъуда Эмир Узун-ХIажи, Хайр-хангун ва гьел ина жидерго умумузул нухдасанги……
ГIурусал ва цогидалги христианазул халкъал!

КигIан хирияб бугеб нужее нужерго дин, кигIан хирияб бугеб нужее нужерго гIадат, кин нужее бокьулеб нужерго партия, Северияб Кавказалъул бусурбабазе нужееялдасаги хирияб буго жидерго дин, гIадат, ракь кинабго бугебщинаб.

Северияб Кавказалъул халкъалъул ва гьелъул тIадегIанав эмирасул цIаралдасан ахирияб хитIаб гьабулеб буго нужеде – рехун те Северияб  Кавказалъе автономия кьеялъулги пачаясул низам цIи гьабиялъулги пикру, ракълил къотIи хъвала нуж нужерго ракьалда, ниж нижерго бакIалъул бетIергьабилъун рукIине».}}

Узун-ХIажияс Россиялъул хIукуматалдаги ва сверухъ ругел миллатаздаги лъазаби хъвала Северияб Кавказалда Имараталъул жибго жиндаго чIараб республика гIуцIанилан, Имараталъе хIукуматги тIамулан. Северияб Кавказалъул Имарат гIуцIарабго Узун-ХIажияс жиндирго Имараталъул «Кредитный билет» – гIарац биччала гIиссинаб  бацIцIадаб гIарцул, чIахIияб кагътил. 

Имарат биххун хадуб Узун-ХIажил гIарцул къимат хола. Имараталъул рагъулал къуватазде гъорлъе кколаан Гикалол XI армиялъул частги гIахьвалазул,гъодоберисезул, балъхъадерил партизаназул отрядалги 1920 аб. соаналъул 31 аб. январалъ Гикалол 400 гIанасев рагъухъан жаниве  сверизавула Деникинил армиялъ Воздвиженский щулалъиялда, гьел хвасар гьаризе кколаан Дуба-Юрт росулъ чIараб Дышнинскиясул аскаралъ. Гикалол армия гьеб бакIалда гъурула Дышнинскиясул гIайибалдалъун. Гикалол армиялъе кумек гьабичIолъиялъе гIоло.

== ХІужаби ==
{{хІужаби}}

[[Категория:Миллатал]]
[[Категория:Дагъистаналъул миллатал]]
