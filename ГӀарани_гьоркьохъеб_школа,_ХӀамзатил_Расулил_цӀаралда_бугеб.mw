{{Инфобокс
|цӀар               = ГӀарани гьоркьохъеб школа, ХӀамзатил Расулил цӀаралда бугеб
|стиль_лага        = 
|тӀаса0            = ЦӀалул бакӀ
|стил_тӀаса0      = 
|тӀаса            = ГӀарани гьоркьохъеб школа, ХӀамзатил Расулил цӀаралда бугеб
|стил_тӀаса      = background:#76E3B4;
|тӀаса2           = ГӀарани Школа
|стил_тӀаса2     =  
|сурат       = [[файл:Arani School.jpg|300px]]
|стил_сурат = 
|гъоркьхъвай           = Школалъул сурат
|стил_гъоркьхъвай     = 
|стил_бутӀрул  = background: #98E8C6;
|стил_гӀаламатал       = background:#C1EFDB
|стил_текст      = text-align:left

|бетӀер1   = 
|гӀаламат1       = ТӀубараб цӀар
|текст1       = Муниципалияб пачалихъалъулаб гӀаммаб лъай кьеялъулаб гӀуцӀи «ГӀарани гьоркьрхъеб гӀаммаб лъай кьеялъул школа, ХӀамзатил Расулил цӀаралда бугеб»

|гӀаламат2       = Цогидал цӀарал
|текст2       = {{Lang-ru|Аранинская средняя общеобразовательная школа имени Расула Гамзатова}}
|викибаянал2  = 

|бетӀер3   = Тарих

|гӀаламат4       = Рагьараб сон
|текст4       = [[1930 сон|1930]]

|бетӀер5   = ГӀуцӀи

|гӀаламат6       = Тайпа
|текст6       = Гьоркьохъеб школа

|гӀаламат7       = Директор
|текст7       = ПатахӀилазул МухӀамадил СалихӀал (2016–2021)

|гӀаламат8       = ЦӀалул рахъалъ кумекчӀужу 
|текст8       = МухӀаммадгӀалилазул ГӀалил Зарипат (2021 соналде щвезегӀан)

|гӀаламат9       = МугӀалимзаби
|текст9       = 48 мугӀалим (2021)

|гӀаламат10      = ЦӀалдохъаби
|текст10      = 210 (2020)

|гӀаламат11       = Интернат
|текст11       = Буго

|бетӀер12   = Адрес

|гӀаламат13       = Бугеб бакӀ
|текст13       = [[ГӀарани]] росу, [[Хунзахъ мухъ]]

|гӀаламат14       = ХӀакъикъияб адрес
|текст14       = 368273, [[Дагъистан|Дагъистаналъул Жумгьурият]], [[Хунзахъ мухъ]], [[ГӀарани]] росу

|гӀаламат15       = Сайт
|текст15       = https://s1arn.siteobr.ru

|гӀаламат16       = Цогидаб
|текст16       = ''Реконструкция унеб букӀиналъ лъайкьеялъул функция тӀубалеб гьечӀо''

|стиль_гъоркьа  = background:#baffb7;
|гъоркьа        = 
}}

'''ГӀарани гьоркьохъеб школа, ХӀамзатил Расул цӀаралда бугеб''' яги <span style="background-color:pink">'''ГӀарани школа'''</span> (тӀубараб цӀар '''Муниципалияб пачалихъалъулаб гӀаммаб лъай кьеялъул гӀуцӀи «ГӀарани гьоркьрхъеб гӀаммаб лъай кьеялъул школа, ХӀамзатил Расулил цӀаралда бугеб»''', {{Lang-ru|Муниципальное казенное общеобразовательное учреждение "Аранинская средняя общеобразовательная школа им. Р. Г. Гамзатова" }} къокъго {{Lang-ru|Аранинская СОШ им. Р. Г. Гамзатова}}) — [[Хунзахъ мухъ|Хунзахъ мухъалъул]] [[ГӀарани]] росдал гьоркьохъеб школа, жибги аваразул кӀудияв шагӀир [[Расул ХIамзатов|ХӀамзатил Расулил]] цӀаралда бугеб.  

ГӀарани школа кколаан [[Хунзахъ мухъ|Хунзахъ мухъалда]] ругел кӀудиял школабазул цояб ва бищун кӀудияб жиндир интернат бугеб школалъун.  

[[2016]] соналъул [[Январ|январалдаса]] байбихьун ва 2021 соналде щвезегӀан ГӀарани школалъе нухмалъи гьабулей йикӀана директор ПатахӀилазул СалихӀат.<ref>[https://www.instagram.com/p/BAm4reyTdDr/ Instagram]</ref>

Жакъа къоялъ реконструкция гьабиялда хурхун, школалъул хӀалтӀи чӀезе тун буго.

==Школалъул тарих==
[[1930 сон|1930 соналъ]] [[СССР|Совет хӀукуматалъ]] киназего гӀаммаб бабихьул лъай щвеялъул къанун бахъизегӀан, киналго росабалӀ рукӀинчӀо школаби. 

[[ГӀарани хъала]]ялда жанир рукӀана кинабго мухъалъул гӀуцӀалаби ва лъабго лъай кьолеб бакӀ:

# Авар субтехникум;
# Рекьарухъабазул гӀолилазул школа (гьенире росулаан 3–4 класс лъугӀизарурал);
# МугӀрузул мухъазул росабазе кадраби хӀадурулеб школа;

Байбихьул школалъе гьениб бакӀ букӀинчӀо. ТӀоцебесеб байбихьул школа рагьана 1930 соналъул 1 сентябралъ МухӀамадилазул МуртазгӀалил рокъоб, [[ЦӀада]], [[Гиничукь]] ва [[ГӀарани]] росдал 7–16 сон барал лъималазе. Гьел рикьун рукӀана бугеб лъаялда рекъон. МугӀалимзаби рукӀана:

* ТӀалхӀатилазул Мухтар
* ХӀажилазул МухӀамад
* МухӀамадилазул МухӀидин
* Чупанилазул Запир

Школалъул нухмалъулев вукӀана ИлӀаса Шамилилазул ГӀали; гьединго гьений хӀалтӀулей йикӀана гӀурус учительница Дора. 

1934 соналъ Авар субтехникум бахъана [[Шура|Шурае]], Рекьарухъабазул гӀолилазул школалъул гьабуна ТӀубачӀеб гьоркьохъеб школа, гьелъул директорлъун лӀугьана авар фолклор данде бакӀарулев, [[Авар мацӀ|авар мацӀалъул]] хӀакъалъул тӀахьал хъварав ГӀалиханилазул Заирбег (ДАССР-алъул мустахӀикъав мугӀалим).

[[Файл:The Great Avar poet Hamzatil Rasul.jpg|мини|250x250пкс|[[ХӀамзатил Расул]], жиндир цӀаралда ГӀарани школа бугев.]]
ГӀарани тӀ.гь. школалъул тӀоцебесеб школа лъугӀи букӀана 1935 соналъ. Гьеб соналъул школа лӀугӀаразда гьоркьов вукӀана [[Хунзахъ|Хунзахъа]] МуртазгӀалилазул МухӀамад, жиндие кӀудиб ватӀанияб рагъулъ 9 орден щварав. ГӀарани ТӀ. Гь. школа лъугӀарал гӀемерисез гӀахьаллъи гьабуна кӀудияб ватӀанияб рагъулъ, гьезда гьоркьор ЛъагӀелухъа ГьитӀиновасасулазул ХӀайдарбег, ГӀахьалчӀиса Сайпулагьилазул МухӀамад, БакьайчӀиса ГӀалилазул МалламухӀамад ва Баринилазул ГӀабдулвахӀид.

1939 соналъ ГӀарани тӀубачӀеб гьоркьохъеб школа хисизабуна ГӀарани гьоркьохъеб школалде; директорлъун тана тӀоцебе жиндие тӀадегӀанаб лъайги щварав, чӀахӀиял классазда [[Математика|математикаги]] кьолев вукӀарав ИлӀаса ХӀажилазул МухӀамадсайгид. Гьеб заманалъ школалда хӀалтӀулел рукӀана ЧӀохъа ГӀалилазул ИсхӀакъ ([[Физика|физикалъул]] мугӀалим) ва Маклакилазул ГӀумар ([[Математика|математикаялъул]] мугӀалим), МухӀамадилазул Бадави, НурмухӀамадилазул Камалудин (военрук), МухӀамадилазул Сайгид (бабихьул классазул мугӀалим), ЗайнулгӀабидилазул АхӀмад. ХӀалтӀулел рукӀана гӀурус мугӀалимзабиги: Сталинград областалдаса Адукова Н. С. ва Воронеж областалдаса Смирнова Н. А. Школалъул цӀулул рахъалъ кумекчилъун вукӀана ХӀамзатил МухӀамад, [[ЦӀадаса ХӀамзат|ЦӀадаса ХӀамзатил]] вас.

1939–1940 соназда ГӀарани школалда хӀалтӀулев вукӀана [[ХӀамзатил Расул|ХӀамзатил Расул]], байбихьул классазул мугӀалим хӀисабалда.

Рагъда цересел соназ ГӀарани школалда гьединго хӀалтӀулев вукӀана хадув жив Совет пачалихъалъул бахӀарчилъун вахъарав гӀурус мугӀалим Михаил Федин.<ref>[https://archive.ph/M2Ru0#selection-1023.0-1097.103]</ref>

1942 соналъ ГӀарани школалъул директорлъун вукӀана Степовой М., гьесда цадахъ хӀалтӀулей йикӀана гьесул чӀужу Самарченко О., математикаялъул мугӀалим.

Рагъдаса хадусел соназул тӀоцебесеб школа лъугӀи букӀана 1946 соналъ. Гьеб 10-леб классалда вукӀана микьго цӀалдохъан. Школалда тӀадегӀанаб лъай бугел мугӀалимзабиги рукӀинчӀого, цӀалдохъаби ине кколаан экзамен кьезе [[ЧӀохъ|ЧӀохъе]]. Гьезда цадахъ гьениве ун вукӀана директор ГӀалисултӀанил МухӀамад.

=== Школалда хӀалтӀулел рукӀарал ===

==== Директорзаби ====
ГӀарани школалъул директорзабилъун рукӀана:

{{Div col|colwidth=20em}}
# ХӀажилазул МухӀамадсайгид
# Сулейманилазул Каримулагь
# ТӀалхӀатилазул Мухтар
# Степовой Михаил
# МухӀамадилазул Бадави
# Юсупилазул МухӀамад
# ГӀалисултӀанилазул МухӀамад
# ХӀажилазул МуртазгӀали
# ГӀабдурахӀманилазул ГӀабдурахӀман
# Хуршилазул ГӀабдула
# Сиражудинилазул МухӀамадгӀали
# Ясулазул ХӀажи
# ГӀамирханилазул МухӀамад
# Шахшалазул ХӀамзат
# Расулилазул Ислам
# ХӀамзалазул ГӀбдулатӀип
# Насухилазул МухӀамад
# РахӀматулагьилазул Заурбег
# Мусалазул Сулейман
# ПатахӀилазул СалихӀат (''2016–2021'').
{{Div col end}}

==== МугӀалимзаби ====
ГӀарани школалъул рагъулъ гӀахьаллъи гьабурал мугӀалимзаби.

{{Div col|colwidth=20em}}
* ХӀайдарбегилазул Мансур
* ХӀусейнилазул ГӀумардибир
* Сиражудинилазул МухӀамадгӀали
* ЗайнулгӀабидилазул АхӀмад
* МухӀамадилазул Наби
* МухӀамадилазул ГӀалибулат
* ХӀамзатилазул МухӀамад
* ГӀабдулмажидов ГӀабдулмажид
* ХӀажилазул МухӀамадсайгид
* ГӀабдурахӀманилазул ГӀабдурахӀман
* Гьиматилазул МухӀамадрасул
* Аталазул МахӀач
* Аталазул ХӀусейнхӀажи
* Абакарилазул МухӀамад
* Халидилазул НурмухӀамад
* Сулейманилазул Каримулагь
* ГӀусманилазул ГӀусман
* ГӀусманилазул Заку
* МалахӀусейнилазул МухӀамад
* МухӀамадилазул Басир
* ХӀажилазул МуртазгӀали
{{Div col end}}

Рагъул соназги, гьезда хадусел соназги гӀемерисел мугӀалимзаби рукӀана къватӀиса рачӀарал, бакӀалъул лъайкьеялъул система кколеб къадаралъул букӀинчӀо. ГӀарани школалда хӀалтӀулел рукӀарал къватӀиса рачӀарал мугӀалимзаби:

{{Div col|colwidth=20em}}
* Степовой М.
* Самарченко О.
* Серебрякова Б.
* Серебрякова С.
* Шардюкова 
* Сухина П.
* Штефаненко Т.
* Чалова В
* Урюпина
* Кодинцова Д.
* Астратянц 
* Ниженка
* Орел В.
* Катин В.
* Цупенова Р.
* Бахталовская
* Бухтова А
* Крутова В
* Кузнецов А.
* Кузнецова У
* Чантурия Л.
* Заурбеков Арсланали
* Скориков 
* Толмачева А.
* Кириченко 
* Сухенко
* Федин М.
* Цогоева 
* Семиренова
* Афанасьева
{{Div col end}}


== Школалъул гӀуцӀи ==
[[Файл:Arani School Диплом.jpg|мини|ГӀарани школалъе 2007 соналъ лъай кьеялъул инновациял рилъинарулел лъай кьолел гӀуцӀалабазул къецазда беренлъи ккураб школа хӀисабалда кьураб]]

ГӀарани школалъул букӀана 90 бакӀ бугеб интернат, боголрукъ ва 120 бакӀ бугеб кваналеб рукъ. БукӀана магӀишаталъулаб амбар ва гараж. Школалде бачун букӀана лъим. Жиндир заманалда рукӀана автодром ва лъабго машина.

Школалъул букӀана цебетӀураб лъай кьеялъулгин материалияб аслу. БукӀана цӀалул устархана (90 м<sup>2</sup>) ва 0,8 гектар бугӀеб бакӀ, цӀалдохъабазе хӀалтӀаби гьаризе. Школалда цебетӀураб букӀана [[Спорт|спортги]], школалъул азбаралда рукӀана [[Волейбол|волейболалъеги]], [[Футбол|футболалъеги]], гимнастикаялъеги майданал, школалъул стадион, спортзал, гугарухъабазул зал, кьвагьдеялъул зал.

Жибго школалъул минаялъуб букӀана 23 классалъул рукъ, 17 паспорт бугеб кабинет, 15 компьютер бугеб класс. ГӀураб къадар букӀана цӀалуе къварегӀунебщинаб материалалъул.

ГӀарани школа букӀана [[Хунзахъ мухъ|мухъалъул]] аслияб школазул цояб. Гьенир гьарулаан мухъалъул спорталъулал къецал, гугарухъабазул къецӀал. Щибаб соналъ гьабулаан математикаялъул батӀи-батӀиял мухъазда гьоркьосеб олимпиада.<ref>[https://www.instagram.com/p/BwSoaWaBtgP/]</ref> Жиндир заманалда гьабулаан [[Хунзахъ мухъ|Хунзахъ мухъалъул]] щибаб олимпиада.

Школалда жигаралда ва кӀудияб кӀваралда хӀалтӀулаан батӀи-батӀиял горсвераби; лъикӀал хӀасилал рихьизарулаан мухъалъул ва мухъазда гьоркьосел къецазда кечӀ ахӀиялъул горсвериялъ (Дагъистаналъул маданияталъул министерлъиялъ гьелъие 2002 соналъ кьуна 3-леб даражаялъул диплом, 2003 — 2-леб даражаялъул). 

ГӀарани школалъул цӀалдохъабаз гӀахьаллъи гьабулаан ва бергьенлъаби росулаан мухъалъул олимпиадабазда ва цогидал цӀалул къецазда.

Гугари цебе тӀеялъе чӀезарун рукӀана киналго шартӀал. ЦӀалдохъабаз гӀахьаллъи гьабулаан ва бергьенлъаби росулаан мухъалъул жумгьурияталъул къецазда. Ахираб 10 соналда жаниб, ГӀарани школа лъугӀизабурав 4 чи вахъана спорталъул мастерлъун, цояв —  спорталъул мастерасде кандидатлъун, кӀигояв — Дагъистаналъул чемпионлъун, 1 — Россиялъул Жанублъиялъул къецазул лъабцӀул бергьаравлъун.

2008 соналъ лъай кьеялъул миллияб проекталдалъун ГӀарани школалъе кьуна президентасул грант.<ref>[https://archive.ph/M2Ru0#selection-1023.0-1097.103 ГӀарани школа]</ref>

=== МугӀалимзабазул коллектив ===
Школалъул директорлъун 2016 соналдаса 2021 соналде щвезегӀан йикӀана ПатахӀилазул МухӀамадил СалихӀат. 2021 солналде щвезегӀан ГӀарани школалда хӀалтӀулев вукӀана 48 мугӀалимги 18 техникияв хӀалтӀухъанги. МугӀалимзабазул персоналалъул рукӀана: тӀадегӀанаб педагогияб лъай бугев 44 мугӀалим, гьоркьохъеб педагоияб лъай бугев — 4, тӀадегӀанаб категориялъул 6 мугӀалим, тӀоцебесеб категориялъул 24 мугӀалим, кӀиабилеб категориялъул — 17; РСФСРалъул лъай кьеялъул отличник — 1 чи; Дагъистаналъул лъай кьеялъул «отличник» — 3 чи; Россиялъул халкъияб лъай кьеялъул мустахӀикъав хӀалтӀухъан — 2 чи.

=== ЦӀалдохъаби ва выпускникал ===
ГӀарани школалъ 2021 соналде щвезегӀан къватӀиве виччана 3000 гӀансев цӀалдохъан, 2021 соналъ букӀана 81-б цӀалдохъаби къватӀире риччай (81 выпуск).

==== Меседил медаль щварал цӀалдохъаби ====

== Реконструкция ==
2021 соналдаса байбихьун унеб буго школалъул реконструкция, лъай кьеялъулаб иш чӀезе тун буго. Школалда хӀалтӀухъабиги мугӀалимзабиги яги цогидал школабазде ритӀун, яги гӀодор тун руго, цӀалдохъабиги цогидал школабазде ритӀун руго.

== ГӀарани школалда цӀаларал машгьурал гӀадамал ==

* [[ХӀамзатил Расул]] — [[Аварал|аваразул]] кӀудияв шагӀир, Социализмалъул хӀалтӀул БахӀарчи, Андрей ТӀоцевеахӀарасул Орден щварав, Ленинил ва Пачалихъияб шапакъатазул лауреат, халкъаздагьоркьосел «Фирдоусил», «Христо Ботевасул» ва «20 гӀасруялъул поэзия» шапакъатазул лауреат;
* [[ГӀалиев, Гьимбатил МухӀу|ГӀалилазул Гьимбатил МухӀу]] — [[Дагъистаналъул бетӀер|Дагъистаналъул тӀоцевесев президент;]]
* МухӀамадов МухӀамадил АхӀмад — СССРалъул гӀелмабазул академиялъул член-корреспондент, ДПУ ва ДППУ ялъул ректор;
* ХӀамазатилазул ХӀамзатил ХӀажи — СССРалъул ва [[ГIурус пачалихъ|Россиялъул]] гӀелмабазул академиялъул член-корреспондент, Дагъистаналъул тарихалъул, мацӀалъул ва адабияталъул институталъул директор;
* МухӀамадилазул МухӀамадил Дибир — [[Тарихиял гӀелмаби|тарихиял гӀелмабазул]] доктор;
* Шигьабудинилазул ХӀамзатил МухӀамад — тарихиял гӀелмабазул доктор, ДППУялъул кафедралъул заведующий;
* Айтберилазул Айтберил МухӀамад — илологиял гӀелмабазул доктор, ДППУялъул кафедралъул заведующий;
* ГьитӀинасулазул МухӀамадил Наби — медицинаялъул гӀелмабазул доктор;
* ГӀалилазул Набил Расул —  медицинаялъул гӀелмабазул доктор;
* Хочбарилазул МухӀамадил Загьид «Мостстрой» гӀуцӀиялъул генералияв конструктор;
* ГӀумарилазул МухӀамадкъадил МухӀамад — гӀелмабазул доктор, Новгородалъул Росдал магӀишаталъул Академиялъул профессор;
* КъурбангӀалилазул ХӀосенил МухӀамад — тарихиял гӀелмабазул кандидат, Москваялъул маданияталъул университеталъул доцент;

== МугъчӀваял ==
{{ХӀужжаби}}

[[Категория:Хунзахъ мухъ]]
