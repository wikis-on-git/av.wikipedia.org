:''Каламалъул бутІа: '''[[ХадурегІел]]'''''

Авар мацІалда буго гІурабго къадар [[ХадурегІел|хадурегІелазул]], гьезул функция — бакІалъулал гьоркьолъаби рихьизари. ХІадурегІелал рукІуна цІаразда хадур, ва гьез цІаразда цадахъ гІуцІула цоккураб [[РагІабазул дандрай|рагІабазул дандбай]], ай хадурегІелалъулаб конструкция, жинда жаниб синтаксиял хурхенал загьир гьарулеб. 

==Функциял==

ИгІрабиял формабазда цадахъ хадурегІелаз дагьалъги цІикІкІун загьир гьарула рагІабазул дандраязул компонентазда гьоркьор ругел манзилалъул, бакІалъул хурхенал. Мисалале: '''''шагьаралда''' бугеб музей'' — гьаниб ''шагьар'' рагІул жинда падежалул кумекалдалъун бичІчІизабулеб буго ''музей'' шагьаралда жаниб букІин; цоги мисал: '''''шагьаралда <u>аскІоб</u>''' бугеб парк'' — гьаниб жинда игІрабалда цадахъ хІалтІизабун буго ''<u>аскІоб</u>'' хадурегІел, гьелъ бичІчІизабулеб буго парк шагьаралда жаниб гуреб, аскІаб букІин<ref>''Магомедов М. И.'' Выражение пространственных отношений превербно-послеложными словосочетаниями в аварском языке // Выражение пространственных отношений в языках Дагестана. Махачкала, 1990. С. 286.</ref>. ХадурегІелал хІалтІизаруларо аллативаздаги аблативаздаги цадахъ, хІалтІизарула локативгун ва рихьизарула бакІалъул игІрабаз жидецаго рихьизарулел сверухъбакІалъул гьоркьолъаби.

ХІадурегІелал ккола кумекалъул рагІабилъун, гьединлъидал гьел рагІабазул дандраязул жалго жидедаго чІарал бутІабилун кколаро; гьел рагІабузул дандраязде гъорлъе ккола гІицІго цІаразда цадахъ цо компонент хІисабалда.

==ГІуцІи==

ХадурегІелал лъугьун руго батІи-батІиял каламалъул бутІабаздаса:

* тІадкаламаздаса: ''цебе'', ''нахъа'', ''хадуб'', ''тІад'', ''гъоркь'', ''тІарада'', ''аскІоб'', ''рикІкІад'', ''гъорлъ'', ''гьоркьоб'' ва ц.

* цІараздаса: ''хьолбохъ'', ''рагІалда'', ''бакьулъ'', ''сверухъ'', ''тІагьиб'' ва. ц.

* игІрабалдаса лъугьун буго ''сверун'' хадурегІел.

ЦохІо ''гІоло'' ккола гІицІго хадурегІеллъун, хутІарал хадурегІелал формабаздалъун тІадрагІабазда релълъерал рукІуна. Гьезда гьоркьоб букIуна магIнаялъулаб батIалъи, хадурегІелал хурхарал рукІуна цІаралъул I сериялъул локативгун: ''тІад — ганчІида тІад'', ''гъоркь — ганчІида гъоркь'', ''аскІоб — ганчІида аскІоб'', ''хадуб — гьелдаса хадуб''<ref>Аварский язык. Атаев, Алексеев. </ref>. ТІадрагІабилъун ругеб мехалъ гьел рагIабаз бичIчIизабула бакIалъулаб магIна, ''киб? кибе? кисан?'' абурал суалазе жаваблъунги рачIуна, цогидал тІадрагІаби гIадин гьел рагIаби жумлаялда жаниб предикаталда рухьарал рукIуна.

==Семантика==

Жидер семантикаялда рекъон хадурегІелал рикьула лъабго тайпаялде<ref>Маллаева З. М. Система временных и пространственных отношений в аварском языке: автореф. дис. … канд. филол. наук. Тбилиси, 1989. С. 19.</ref>:

# жидеца сундул букІаниги ориентиралдда хурхараб чІей бугеб бакІ бихьизабулел: ''тІад'', ''гъоркь'', ''гъорлъ'', ''жаниб'' ва ц.
# жидеца сунда букІаниги гьоркьоб бугеб манзил бихьизарулел: ''гІагарда'', ''рикІкІада'', ''аскІоб'' ва ц.
# жидеца цогидаб жоялде дандеккун сундул букІаниги багъа-бачари бихьизабулел: ''эхебе'', ''эхеде'', ''гІебеде'', ''данде'', ''квегІиса'', ''квараниса'' ва ц.

СверухъбакІалъул магІна кьолел хадурегІелазул рукІуна киналниги бакІазул игІрабазул формаби (гьоркьосарахъияллъун ккола буссинабиялъул хадурегІелал: ''эхебе'', ''эхеде'', ''гІебеде'', ''квегІиса'', ''квараниса''). Цо-цо хадурегІелал игІрабаздеги сверула, гьезул букІуна локативазул чІванкъотІараб сериязул форамаби; хадурегІелазул игІраб бараб букІуна фигІлияб семантикаялда, гьего заманалда цІаралъул форма хисуларо. Жинсияб гIаламат гъорлъ ругел хадурегIелал лъабабго жинсалдеги ва гIемерлъул формаялдеги хисула: ''аскIо'''в''''', ''аскIо'''й''''', ''аскIо'''б''''', ''аскIо'''р'''''.<ref name=":0" />

== ХІужжаби ==
{{хІужжаби}}

== Адабият ==

== МугъчІваял ==

{{Авар мацІ}}

[[Категория:Авар мацІ]]
[[Категория:Авар мацІалъул грамматика]]
[[Категория:ХадурегІел]]
