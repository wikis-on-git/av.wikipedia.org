[[File:Ömer Ziyaüddin.jpg|thumb|250px|<font color="green">ГIумар-хIажи Зиявудин Дагъистани </font>]]

'''ГIумар-хIажи Зиявудин Дагъистани''' (1849 - 1921 [[Истамбул]]) , Бечедаб гIелмиябгун адабияб ирс нахъе тана гьев гIажаибав инсанас. ГIумар-хIажи машгьураб вуго [[Турция]]лда, [[Мисрия]]лда ва цогидалги бусурман улка-ракьазда. Гьев гIалимчиясул гIумруялъги гIелмияб хIаракаталъги цIакъ ритIухъ гьарула академик Ю.И. Крачковскиясул гьал рагIаби: «Жал къисматалъ ватIан тун къватIире рехарал дагъистаниял рукIунаан тIолабго бусурман дунялалъул вакилзабазе киналго мукурал авторитеталлъун».

Амма жиндирго инсул ватIаналда, Дагъистаналда ГIумар-хIажил цIарги гIелмуги нахъа заманалдаги цIакъ дагьал гIадамазда гурони лъалароан. Октябралъул инкъилаб ккелелде цебе ГIумар-хIажил диниял хIалтIабиги шигIриял асаралги рахъулаан Турциялдаго гIадин Дагьистаналдаги, ва гьел гIатIидго тIиритIун рукIана халкъалда гьоркьор. Гьесул «''КIудияб мавлид''», «''МугIжизат анбия''», «''МигIраж анбия''», «''Къасидадт ал-ажир''», «''Къисас анбия''» гIадал диниял асарал лъаларев чи магIарулазда гьоркьов къанагIатги вукIинчIо ва гьанжеги гьечIо.

[[Совет]] хIукуматалъул заманалда ГIумар-хIажил гIумруги бечедаб ирсги букIана «тIад ракь хъван тун» ва кинабго гьабуна гьев жиндирго халкъалда кIочон тезавизе. Квералъ хъварал мавлидазул тексталги гIумруялъул хIакъалъулъ цо чанго мукъсанаб хIужжаги гурони гьесул хIакъалъулъ тIокIаб щибниги лъалеб жо букIинчIо магIарулазда.

[[Категория:ШагIирзаби]] 

[[tr:Ömer Ziyaüddin ed-Dağıstanî]]
