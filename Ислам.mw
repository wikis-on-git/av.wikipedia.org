{{Ислам}}

'''Ислам''' ({{lang-ar|الإسلام}} - ''Аль-Ислам''; {{IPA|[al-ɪsˈlæːm]}})<ref group=>{{IPA|/ʔiˈslaːm/}}: Arabic pronunciation varies regionally. In Northwestern Africa, they do not have stress or lengthened vowels.</ref>) - [[монотеизм|монотеизмалъулаб]], [[Ибрагьимиял динал|ибрагьимияб]] [[гӀаламалъул динал|гӀаламалъул дин]]. «Ислам»-абураб рагӀиялъул таржама гьабизе бегьула  «мунго Аллагьасе мутӀигӀав гьави», «мутӀигӀлъи», ([[Аллагь]]асул къануназухъ) «гӀенекки» <ref name="EoI-Islam">{{cite encyclopedia|title=Islam|encyclopedia=[[Encyclopaedia of Islam]]|author=L. Gardet|coauthors=J. Jomier}}</ref>. [[ГӀараб мацӀ]]алда «ислам»-абураб рагӀи буго «сах-саламатго вукӀине», «хвасарлъизе», «цӀунун хутӀизе», «эркенав вукӀизе»-абурал рагӀабазул магӀна кьолеб سلم [[глагол]]алдасан лъугӀараб [[Предметияб цӀар|предметияб цӀар]]<ref>
* ''[[Баранов, Харлампий Карлович|Баранов Х. К.]]'' Арабско-русский словарь. 7-е изд. М.: [[Русский язык (издательство)|Русский язык]], 2001, ISBN 5-200-00699-6, с. 370.
* «Ислам. Энциклопедический словарь», М.: [[Наука (издательство)|Наука]], 1991, ISBN 5-02-016941-2. С. 103.</ref>. [[ШаригӀат|ШаргӀияб]] терминологиялда ислам буго цохӀого-цо вугев Аллагьасда [[иман]] лъей, Гьесие мутӀигӀлъи, Гьес хӀарам гьабуралдаса инкар гьаби, Гьес хӀалал гьабураб -къабул гьаби; гьединго [[Политеизм|политеизмалдаса]] ва [[Ширк|ширкалдаса]] камилаб инкар гьаби.

Тарихалда Исламалъе кьучӀ лъураб заман рикӀкӀуна [[VII гӀасру]] [[МухӀаммад аварагас]] {{Сав}} [[ДагӀват|дагӀват]] гьабизе байбихьараб мех. Амма Исламалъул [[гӀакъида]]ялда рекъон киналго цере рукӀарал [[аварагзаби]] ва [[расул]]ал [[Муса авараг]] вукӀа, ([[Моисей]]), [[ГӀиса авараг]] вукӀа ([[Иисус Христос]]), рукӀана батӀи-батӀиял [[миллат]]азул, [[халкъ]]азул гӀадамазухъе хӀакъаб дин - Исламги босун рачӀун, гьезда [[тавхӀид]] къабулабизе  рачӀун. Амма заман унщинахъе, гӀадамаца жедехъе щвараб дин хисизабулеб букӀана, гӀемерал бидгӀаби журан, гьитӀинабги, кӀудиябги ширк гьабун, цӀидасан хъанчазе гьабулеб букӀараб лъагълъи-гӀибадат гьабизе лъугьун, тӀадежоялъе [[Мукъадасал тӀахьал|Мукъадасал тӀахьазда]] хиса-баси гьабун. МухӀаммадин абуни {{Сав}}, гьев вуго Исламалъул ахирисев авараг, жиндихъ ТӀадегӀанас [[Къуръан]] вахӀью гьабурав.

Ислам къабулабуралщиназда абула [[Бусурманчи|бусурманалин]]. Динияб мацӀ — [[ГӀараб адабияталъул мацӀ|классикияб гӀараб]]. БатӀи-батӀиял къиматазда рекъон, дунялалда руго 1,2<ref name="BritannicaIslam">[http://www.britannica.com/EBchecked/topic/295507/Islam Islam] // [[Энциклопедия Британника|Britannica]]</ref>-1,3{{sfn|Браницкий, Корнилов|2013|с=63|loc=Ислам исповедуют более 1 млрд.300 млн. человек, что составляет 23% от всего населения Земли.}} миллиардалдаса 1,57 млрдалда вахарав{{sfn|Cooperman, Grim, Karim, Chaudhry, Hsu, Wenger, McKnight, Pavlischek, Ramp|2009|p=1}} бусурманчи (ай, [[Дунялалъул халкъ|дунялалъул киналго гӀадамаздасан]] 22,74 %)<ref name="CIA Factbook">{{cite web|url=https://www.cia.gov/library/publications/the-world-factbook/geos/xx.html|title=The World Factbook|publisher=[[Центральное разведывательное управление|CIA Factbook]]|accessdate=2010-12-08}}</ref>. Исламияб [[Уммат|уммат]] буго 120-ялдасан цӀикӀкӀун пачалихъалда гӀумру гьабулеб, амма гӀемерисел бусурбаби<ref name=autogenerated1>[http://www.wadsworth.com/religion_d/special_features/popups/maps/matthews_world/images/w001.jpg Matthews world] // Wadsworth.com</ref> руго Магърибияб, Къилабияб ва Къилабгун-Машрикъияб Азиялда ва Шималияб Африкаялда. Гьеб 120 пачалихъалда гьоркьоса 35-ялда бусурбабазул бутӀа бащалъиялдасан цӀикӀкӀун буго, 28 улкаялда абуни, Ислам буго [[Пачалихъияб дин|пачалихъияб дин]], гьезда гьоркьо — [[Миср|Египет]], [[СагӀудиязул ГӀарабия]], [[Марокко]], [[Кувейт]], [[Иран]], [[ГӀиракъ]], [[Пакистан]] ва цогидал{{sfn|Браницкий, Корнилов|2013|с=63|loc=Мусульманские общины имеются в более чем 120 странах. В 35 государствах мусульмане составляют большинство населения. В 28 странах, таких как Египет, Саудовская Аравия, Марокко, Кувейт, Иран, Ирак, Пакистан и др., ислам объявлен государственным вероисповеданием. Большинство мусульман проживает в Западной, Южной и Юго-Восточной Азии и Северной Африке.}}.

== Диналъул аслаби ==
[[Аллагь]]асул дин гIуцIун буго лъабго аслияб бутIаялдаса. 
:''ТIоцебесеб'': '''[[Иман]]''' – Аллагьасул рахъалдаса бачIараб щинаб жоялда ракI чIей. 
:''КIиабилеб'': '''Ислам''' – Аллагьасул рахъалдаса бачIараб жоялъе мутIигIлъи. 
:''Лъабабилеб'': '''[[ИхIсан]]''' – исламияб диналъ тIалаб гьабулеб щинаб жо ракIги, черхги, мацIги цадахъ рекъон камилго ва бацIцIадго гьаби.

=== Иман === 
[[Файл:FirstSurahKoran.jpg|right|thumb|Къуръаналъул [[Ал-ФатихӀа|ТӀоцебесеб сура]]]]
[[Иман]] – диналъул тIоцIебесеб аслу.

:1. [[Аллагь]]асда ракI чIезаби.
:2. Аллагьасул [[малаик]]забада ракI чIезаби.
:3. Аллагьасул [[Мукъадасал тӀахьал|тIухьдузда]] ракI чIезаби.
:4. Аллагьасул [[Исламалъул аварагзаби|русул]]азда (илчизабазда) ракI чIезаби.
:5. [[Къиямасеб къо]]ялда ракI чIезаби.
:6. Аллагьасул [[къадар]]алда ракI чIезаби.

=== Ислам ===
[[Файл:IslamSymbol.PNG|top|border|99px|left]]
Ислам – диналъул кIиабилеб аслу.

Ислам абураб рагIиялъул хIакъаб дин абураб магIнаги букIуна. Гьеб магIна босани гьелъ жанире рачуна иманалъул анлъабго рукнуги, исламалъул киналго аслабиги, тIолабго шаригIатги. Гьаниб нилъеца исламалъул хассаб магIнаялъул бицен гьабила.

Ислам гIуцIараб буго [[щуго]] аслуялдаса{{sfn|Браницкий, Корнилов|2013|с=66, 72-73}}<ref>Коран 2:4, Коран 2:285, Коран 4:136</ref><ref>{{cite encyclopedia | title=Столпы ислама | encyclopedia=[[Encyclopaedia Britannica]]}}</ref>:

:1. [[Шагьадат]] битIи.
:2. [[Как]] бай.
:3. [[Закат]] бахъи.
:4. [[Рамазан моцӀ]]алъ [[КӀал кквезе|кӀал кквей]].
:5. [[ХӀаж]] гьаби.

=== ИхIсан ===
[[ИхIсан]] – диналъул лъабабилеб аслу

== ХIалтIизабураб адабият == 
*[http://www.dagislam.ru/docs_files/Hakab_din_avar.pdf КъурамухIаммад-хIажи Рамазанов, ФАРЗ / ХIакъаб диналъул лъазе кколеб чара гьечIеб къадар, МахIачхъала 2006]

==ХӀужаби==
{{ХӀужаби}}

==Линкал==
{{Навигация
|Тема         = Ислам
|Портал = Ислам
|Викикъамус = Ислам
|ВикитӀехь =
|Викицитата = en:Islam
|Викимактаб = en:Category:Islam
|Викихарбал = en:Category:Islam
}}
[[Категория:Ибрагьимиял динал]]
[[Категория:Ислам| ]]
{{Islam-calend}}
