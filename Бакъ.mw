[[Файл:The Sun by the Atmospheric Imaging Assembly of NASA's Solar Dynamics Observatory - 20100801.jpg|thumb|250px|<span style="color:grey;">Бакъ</span>]]

'''Бакъ''' (символ: [[file:Sun symbol (fixed width).svg|16px|☉]]) ккола Бакъулабин абулеб  системаялъул ([[гIурус мацI]]алда — Солнечная система) бакьулъ бугеб [[цIва]]. 

Гьелда сверун сверулел руго [[планета]]би жидер спутникалгун, [[астероид]]ал, [[комета]]би, [[метеор]]ал (жидеде "рортулел цIваби"-ян абулел) ва гь. ц. 

Бакъалда сверун буго 8 кIудияб планета. Амма гьел киназдасаго, цадахъ росун цIаниги, Бакъ бакIаб буго 750 нухалъ.

Бакъалдаги [[ракь]]алдаги гьоркьоб бугеб манзил бащадаб буго 149,6 [[миллион]] километралда (гьеб буго гьоркьохъеб къадар). Бакъул канлъиялъ гьеб манзил тола 8 минутги 20 секундагIан заманалда.

Ракьалдаса Бакъ бакIаб буго 333 азаргогIан нухалъ. Бакъалъул радиус 696 азарго километралда бащадаб буго, ай ракьалъулалдаса 109 нухалъ
цIикIкIун. Щибаб секундалъ канлъадеги сверун Бакъалъул бакIлъи дагьлъула 4 миллион тоннаялъ, амма гьелъул жиндирго бакIлъиялда данде
гьеб гIемераб жо кколаро.

Бакъалъул спектралияб класс буго G2V (''V'' ккола рималъулаб "5") ва гьеб рикIкIуна [[тIугьилаб гьитӀич|тIугьилаб карликӀлъун]]. Бакъалда тIаса рахъалъул хинлъи гIагараб буго 6 азарго [[градус]]алде, гьелъул бакьулъ бугеб хинлъи рикIкIуна 10—15 миллион градусалда бащадаблъун, щайгурелъул гьединаб температура (хинлъи) къваригIуна цIвабзазда жаниб [[водород]]алъул [[гелий]] лъугьунел [[Термоядерниял реакцияби]] лъугьине ккани.

[[Астрономия|Астрономазул]] баяназда рекъон, Бакъалъ гьанжелъагIан бан буго 5 [[миллиард]]гIан сон ва гьедигIанго жеги базеги буго.

Гьеб заманалде (5 млрд соналдаса) гьеб понцIон бачIун кIодолъизе буго, ай Бакъалъул лъугьуна [[багIараб гигант]] абураб цIва. 

Гьелдаса хадуб гьелъ тIаса хъал (слой) рехизе буго ва хутIизе буго жибго бакьулъ букӀараб ''ядро''. Гьединаб цIваялде абула [[ХъахӀаб гьитӀич|хъахIаб карликӀ]]илан. ХъахIал карликӀал ккола цIакъ гьитIинал, амма цIакъ ракIал цIвабзазул тайпа.

[[Категория:Астрономия]]
