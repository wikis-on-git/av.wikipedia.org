{{Мажгит
 |МагІарул мацІалъ цІар            = КПЦД
 |Эбелаб мацІалъ цІар              = {{lang-ru|КПЦД}}
 |Сурат                            =  ZnGvFi8u0Eg.jpg
 |Сураталда гъоркь хъвай-хъвагІай  =
 |Сураталъул гІеблъи               = КПЦД
 |Пачалихъ                         = Россия
 |Икълималъул тайпа                = Шагьар
 |Икълим                           =
 |БакІалъул карта                  = Россия Санкт-Петербург
 |Бугеб бакІалда цІар              = шагьар
 |Бугеб бакІ                       = [[Санкт-Петербург|Санкт-Петербург]]
 |Адрес                            = Беринга 23, корпус 3
  |lat_dir = N|lat_deg = 59|lat_min = 56|lat_sec = 43
  |lon_dir = E|lon_deg = 30|lon_min = 14|lon_sec = 31
  |region                          = RU   
  |CoordScale                      = 2000
 |Статус                           = 
 |Мазгьаб                          = [[Сунитал]],<br /> [[ШафигІил мазгьаб]]
 |БДИ                              = [[Дагъистаналъул Бусурбабазул Динияб Идара|Дагъистаналъул БДИ]] 
 |Мажгиталъул тайпа                = Районалъул мажгит (Жаниб рузмар балеб)
 |Архитектура                      = Модерн
 |Базе тІад босарав                =
 |Базе гІарац кьурал               = Петербургалда ругел Дагъистаниял
 |Аслиял къо-моцІал                = 
 |Бай                              = 
 |Базе байбихьи                    = 2009
 |Бан бахъи                        = 2011
 |Имам                             = ХӀамзатов ЗайнуллагьХӀажи
 |Бугеб хІал                       = хІалтІулеб
 |ГІадамазул къадар                = 500
 |Къубаязул рикІкІен               =
 |Къубаялъул борхалъи              =
 |Къубаялъул диаметр               = 
 |МихІмаразул рикІкІен             =
 |МихІмаралъул борхалъи            =
 |Материал                         = 
 |ТаравихӀ                         = +
 |ИфтІар ва сухІур                 = +
 |Мактаба                          = +
 |Мактаб                           = 
 |Мадраса                          = +
 |Сайт                             = http://kpcd.ru/
 |ТІадеги магІлуматал              = 
 |Commons                          = Mosques in Saint-Petersburg
}}

'''Маданиябгун-Лъай кьеялъул Центр Дагъистан ''', къокъ. '''МЛЪЦД''' — ккола икълималъулаб жамгӀияб гӀуцӀи, [[Санкт-Петербург|Санкт-Петербургалда]] дагъистаниязул цолъи, [[Василевасул чІинкІиллъи]]ялда бищун кӀудияб как балеб рукъ.

== Тарих ==
[[Санкт-Петербург|Санкт-Петербургалда]] руго 40-70 азарго дагъистанияв. 2000 соналъул байбихьуда дагъистанияз Санкт-Петербургалда рагьана цо чанго как балеб рукъ. Хадубккун, дингун-лъай кьеялда гІадамал данде гьаризе, Санкт-Петербугалъул бусурбабазе цо бакІалда, цадахъ рухІияб лъай щвезе ва [[МагІарул мацІ|авар мацӀги]] маданиятги цӀунизе кканани цо бакІ чара гьечІого къваригІунеблъун букІиндал, центр рагьизе ккана. Гьелъул хІасилалда рагьана Дагъистан абун цІар бугеб Маданиябгун-Лъай кьеялъул Центр, гьел цере рехсарал пикраби тІоразаризелъун.

== Мина ==
ЛъикӀаб берцинаб лъабтӀалаяб мина бан буго.

ТӀоцебесеб этажалда буго как балеб рукъ. Гьениб щибаб къойил рала фаризаял какал, [[Рузман|Рузман]], [[ТаравихӀазул как|ТаравихӀ]], гьединго [[РабигІул-Аввал|РабигІул-Аввал]] моцӀалъ гьарула [[Мавлид|мавлидал]]. Гьениб 500 чиясе бакӀ буго.

2-абилеб этаж буго руччабазе (гьенибе нух буго аслияб залалъуса, ва къватӀноса). Рузман къо ва Байрам къо - бихьинаца как базе буго. Гьединго гьениб буго лъималазул рукъ, 20 чиясе кинотеатр.

3-абилеб этажалда малъула мацӀал: [[ГІурус мацІ]], [[Ингилис мацІ]], [[ГІараб мацІ]], ва Дагъистаналъул халкъиял мацӀал. Гьединго гьениб малъула республикаялъул тарихги, маданиятги, лъималада малъула кулинарияб маххщел, рукъалъул магӀишат бачине, ва диналъул гӀадаталги.

Как балеб рокъое нух азбаралъуса буго.

Централда буго кинотеатр, библиотека, классал.

== ХӀаракатчилъи ==
Централда Дарсал кьола:
* [[МагІарул мацІ|МагІарул МацІ]]
* [[Ингилис мацІ|Ингилис МацІ]]
* [[ГІараб мацІ]]
* [[Къуръан]] ЦӀализе
Централда Онлайн Къамус гьабун буго http://avar.me/

Дагъистаналъул ГӀолохъабазул Содружествоялъ гӀемер гьарула лекциял, конкурсал,  ва Санкт-Петербургалъул гӀолохъабазул данделъиялги.

Как балеб рокъоб рала киналго фаризаял ва суннатал какал. Щибаб лъагӀелалъ, [[РабигІул-Аввал]] моцалъ гьарула мавлидал. [[Рамазан]] моцалъ рогьалил как ахӀилалде кванала (Сухур), ва маркӀачӀул как ахӀун хадуб [[КІал кквей|кӀал бичӀчӀала]] (Ифтар), гьединго [[ТаравихӀазул как|ТаравихӀ какалги]] рала.

Централъул руччабазул данделъиялъ гьарула гӀемерал дандчӀваял, мавлидал, лъайгун хис-бас гьабула.

Как балеб рукъалъул имамас лъола магьари, ва гьарула цойги-цойги гӀадаталги. Билълъинабула адабияб хъулухъчилъи, гӀадамазда захӀматал суалал ричӀчӀизарула.

Санкт-Петербургалда «Ассалам» газета тӀобитӀула централъул кумекалдалъун.    

== Имам ==
* '''ХӀамзатов Зайнуллагь Шариповасул''' (2012 — н.в.) — <nowiki/>гьавуна 1972 соналъ Хьаргаби мухъалъул Хьаргаби росулъ. Школалдаса хадуб Алихаджи аль-Аймакиясдассанги ва Ахмадхаджиев Мухаммадасдассанги цӀали босун букӀана. 1990-1992 соназда армиялда хъулухъ гьабулев вукӀана. 1992-Ӏ993 соназда  ИдрисХӀажидассан цӀали босана. 1993-1999 соназда цӀалулев вукӀана Сириялъул Фатх аль-Ислами абураб университеталда, гьелда цадахъ цӀалана Дамаскалъул университеталъул ШаригӀаталъул филиалалда. Гьединго университеталда цӀалулеб мехалъ Низал Раши Хасанкаридассан цӀали босана. 1999 соналъ тӀад вуссана Дагъистаналде, гьелдаса нахъе хӀалтӀулев вуго Исламалъул гӀелмабазул мугӀалимлъун. 1999-2003 соназда хӀалтӀулев вукӀана Хьаргаби Мадрасаялда. 2004-2012 хӀалтӀулев вукӀана Дагъистаналъул Исламияб Университеталда. Гьединго 2006-2012 соназда гьев вукӀана Канонический отделалъул Дагъистаналъул Исламалъул Агьлуялъул РухӀияб Управлениялъул хӀалтӀухъанлъун.
