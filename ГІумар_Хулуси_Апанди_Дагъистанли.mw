{{Пачалихъалъул хІалтІухъан
 |цІар                = ГІумар Хулуси Апанди Дагъистанли
 |аслияб цІар         = {{lang-tr|Ömer Hulusi Efendi Dağistanlı}}
 |сурат               = 
 |гІеблъи             = 280px
 |сураталда гъоркь хъвай-хъвагІай = 
 |хъулухъ             = Вакъпабазул ишазул министр
 |байрахъ             = Flag of the Ottoman Empire.svg{{!}}border
 |байрахъ2            = Osmanli-nisani.svg
 |хъулухъ байбихьи    = март [[1920]] сон
 |хъулухъ лъугІи      = апрель [[1920]] сон
 |цеве вукІарав       = МухІаммад ХІамди Язир
 |хадув вачІарав      = МустІапа ХІилми Паша
 |хъулухъ_2             = [[ГІусманиязул империя|ГІусманияб империялъул]] шайхулислам
 |байрахъ_2             = Flag of the Ottoman Empire.svg{{!}}border
 |байрахъ2_2            = Osmanli-nisani.svg
 |хъулухъ байбихьи_2    = 14 октябрь [[1918]] сон
 |хъулухъ лъугІи_2      = 8 ноябрь [[1918]] сон
 |цеве вукІарав_2       = 
 |хадув вачІарав_2      = 
 |хъулухъ_3           = [[ГІусманиязул империя|ГІусманияб империялъул]] Кассациялъулаб судалъул шаргIалда рекъон ишал тIуралеб комитеталъул нухмалъулев
 |байрахъ_3           = Flag of the Ottoman Empire.svg{{!}}border
 |хъулухъ байбихьи_3  = [[1917]] сон
 |хъулухъ лъугІи_3    = ?
 |цеве вукІарав_3     = 
 |хадув вачІарав_3    = 
 |хъулухъ_4           = [[ГІусманиязул империя|ГІусманияб империялъул]] Диниял ишазул цІех-рех гьабулеб комиссиялъул бетІер
 |байрахъ_4           = Flag of the Ottoman Empire.svg{{!}}border
 |хъулухъ байбихьи_4  = ? [[1912]] сон
 |хъулухъ лъугІи_4    = ?
 |цеве вукІарав_4     = 
 |хадув вачІарав_4    = 
 |гьавураб къо-моцІ   = 1855
 |гьавураб бакІ       = [[Гьидалъ жамагІат]]алъул росабазул цоялда, [[Дагъистан]]
 |эмен                = МухІамад-ГІали
 |эбел                = 
 |рос                 = 
 |лъади               = 
 |лъимал              = 
 |партия              = 
 |лъай                = 
 |гІелмияб даража     = [[шайхулислам]]
 |аслияб хъулухъ      = [[Сиясатчи]], [[исламалъул гІалимчи]]
 |миллат              = [[МагIарулал|МагІарулав]]
 |дин                 = [[Ислам]]
 |шапакъатал          = 
 |викисклад           = 
}}

'''ГІумар Хулуси Апанди Дагъистанли''' ({{lang-tr|Ömer Hulusi Efendi Dağistanlı}}) (1855 [[Дагъистан]] - ? [[Истамбул]]) - [[ГІусманиязул империя|ГІусманияб империялъул]] [[сиясатчи]], [[исламалъул гІалимчи|гІалимчи]], [[шайхулислам]].

== Биография == 
Дагъистан халкъазул гIараб мацIалда букIараб адабияталъул гIелмияб цIех-рех гьабурав, гьелъие тIадегIанаб къимат кьурав академик [[Крачковский, Игнатий Юлианович|И.Ю. Крачковскиясул]] руго гьадинал рагIаби: 
{{цитата байбихьи}}'''''«ТIолабго бусурман дунялалъул вакилзабазе киназго къабул гьарурал авторитеталлъун рукIунаан дагъистаниял жидерго ватIан тун къватIирехунги».'''''{{цитата лъугІи}}
Гьел  рагIаби ритIухъ гьарулел мисалал магIарул тарихалдаса рачине бегьула гIемерал. Масала, [[Къудукьа МухІамад|Къудукьа Мусаласул]], [[Гьидалъа Ибрагьим-хІажи]]ясул, [[Хунзахъа Дибир-къади]]л, [[ГІаймакиса Абубакар]]ил, [[имам Шамил]]ил, [[Миякьоса ГIумар-хIажи Зиявудин]]ил, [[ХӀоцоса Нажмудин]]илги гьесул вац ГIабдулатIипилги ва гьел гурел гIемерал цогидазулги гIумру ва гIелмияб хIаракат абадиялъ лъугьана миллияб ва исламияб тарихалде жанибе.

Амма руго жеги нилъеда лъаларел, рагIичIел, ватIаналда кIочон тарал цIаралги, чияр ракьалда жал загьирлъарал, батIиял пачалихъазул тарихалда жидеца гвангъараб лъалкI тарал. Гьединазул цоявлъун ккола ГIумар Хулуси-апанди Дагъистанли, жиндир хIакъалъулъ цIакъ мукъсанал гурони баянал гьечIев магIарулав.

ГIумар Хулуси-апанди гьавуна 1855 соналда Дагъистаналда, [[Гьидалъ жамагІат]]алъул росабазул цоялда МухIамад-ГIали абурав гIалимчиясул хъизамалда. ГIараб гIелмуялъул байбихьияб лъай гьесие щвана ватIаналда. 

ХIХ гIасруялъул 70-абилел соназда ГIумар гочана [[Турция]]лде, амма гьечIо баянал живгойищ гьев гьениве арав, ялъуни гIагарлъи-хъизангун цадахъищали. 

Турциялда ГIумарица камил гьабуна жиндирго лъай-гIелму, хасаго гьес цIалана фикъгьи. Гьениб гьесие щвана ижазаги. Гьелдаго цадахъ [[Бурса]] шагьаралда ГIумарица лъугIизабуна педагогикияб училищаги. Хадуб гьев цIалана Судиябазул школалдаги. Гьедин гьес цадахъ бачана мугIалимасулги судиясулги хIалтIи.


== Хъулухъал == 

ЛъикIаб лъайги бажариги бугев ГIумар Хулуси 1912 соналда тIамуна [[ГІусманиязул империя|ГІусманияб империялъул]] Диниял ишазул цIех-рех гьабулеб комиссиялъул бетIерлъун. Гьелдаса хадуб гьев вищана Анатолиялъул ТIадегIанаб рагъулаб судалъул членлъун.

1917 соналда ГIумар Хулуси-апанди тIамуна [[ГІусманиязул империя|ГІусманияб империялъул]] Кассациялъулаб судалъул шаргIалда рекъон судалъулал ишал тIуралеб комитеталъул нухмалъулевлъун.

Гьеб букIана турказул пачалихъалъе цIакъ захIматаб заман. Улкаялъе нухмалъи гьабулеб букIараб гIолохъантурказул «ИттихIад ва тIаракъи» абураб партиялъ ГIусманияб империя жигараб куцалда цIан букIана ТIоцебесеб дунялалъул рагъулъе. Турказул пачалихъ [[Алмания]]гун ва [[Италия]]гун цадахъ багъулеб букIана Антантаялъул къуватазде данде. Империялъул ахIвал-хIал букIана цIакъ захIматаб бакIалде ккун: чIунтараб экономика, хIалтIи гьечIого хутIарав аза-азар чи, биххун инеб пачалихъ, къойилго гIадин хисулел хIукуматал ва гь. ц. 

Гьедин, цIи гIуцIараб иргадулаб [[Фургач, АхІмед Иззет|АхІмад Иззет-пашал]] кабинеталде улкаялъул шайхулисламасул хъулухъ тIубазе ахIана ГIумар Хулуси-апандиги. Гьеб хъулухъалда гьев цIакъ дагьаб болжалалъ гурони хутIичIо – 1918 соналъул 14 октябралдаса 1918 соналъул 8 ноябралде щвезегIан.

Хадусеб, [[Кезрак, СалихІ Хулуси|Карзег СалихІ-пашал]] хIукуматалда ГIумар Хулуси-апанди тIамуна вакъпабазул ишазул министрлъун. Гьенивги гьев халат хутIичIо, щай гурелъул гьев дандечIарав вукIана доб мехалъ турказул ракьалда рукIарал Антантаялъул къуватаз [[Ататюрк, МустІапа Кемаль|Ататюрк]]ил нухмалъиялда гъоркь миллиябгун эркенлъиялъул хIаракаталде данде рагъ гьабиялда. Гьеб сабаблъун ГIумар Хулуси-апанди кабинеталъул бетIер Карзег СалихI-пашагун цадахъ хIукуматалдаса нахъе ана.

ВатIан тун рикIкIад вугониги, ГIумарилъ букIана магIарул яхI-намусги, гIаданлъиги, жиндирго чагIазе, магIарулазе кумек гьабизе гъираги.  Гьале гьеб пикру тасдикъ гьабулеб цо мисал. 1918 соналда Турциялде васал цIализе лъезе арав шагIир ЧІохъа Абакар-хIажияв дандчIвала гьеб заманаялъ шайхулисламлъун вукIарав ГIумар Хулусигун. Гьидалъисес квербакъула Абакар-хIажиясе гьесул васал цIализе лъезе. Гьеб хIужа шагIирас загьир гьабула «Турциялда хутIарал васазде» абураб жиндирго кочIолъ:

Дунял къварилъана, нухал къотIана,
Нахъе дун вуссине рес къотIун ккана,
Ункъо-щуго моцIалъ гьенив хутIана.
Лъимал цIалде къезе бакI шоларого,
Бищун кIудаб ургъел гьезул букIана.
Ахир дова чIарав Гьидалъа ГIумар,
Шайхулислам ватун – сабаблъун ккана.



== Пайда босизе адабият ==
* H. Adnan Önelçin «Nutukun İçinden». İstanbul, 1981; 
* Sefer E. Berzeg «Türkiye Kurtuluş Savaşında Çerkes Göçmenler». İstanbul, 1990.

== ХІужаби ==
{{хІужаби}}


[[Категория:Дагъистаниял апараглъиялда]]
