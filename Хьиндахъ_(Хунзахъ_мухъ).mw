{{ГІЧІБ+Россия
|статус=Росу
|авар мацІалда цІар=Хьиндахъ
|сурат=Хьиндахъ росдал сурат. The photo ov Khindakh.jpg
|сураталъул сипат=
|административияб статус=Росдал поселениялъул центр
|lat_deg=42.660351
|lon_deg=46.575894
|CoordAddon=type:city_region:RU
|CoordScale=
|картаби рахчизе=рагьизе
|пачалихъалъул карта=
|икълималъул карта=
|мухъалъул карта=
|икълим=Дагъистан
|икълим таблицаялда=Дагъистан
|мухъалъул тайпа=Муниципалияб мухъ
|мухъ=Хунзахъ мухъ
|мухъ таблицаялда=
|поселениялъул тайпа=Росдал поселение
|поселение=Хьиндахъ росдал совет
|поселение таблицаялда=
|жанисеб бикьи= 4 авал:
**''Гажукь''
**''Бакьулъ''
**''Онсоди''
**''ГьаматІа''
|бетІерасул тайпа=Бегавул
|бетІер=ХІусейнов ХІажил ЛъарагІав
|тІоцебесеб рехсей=XVII гІ.
|административияб статус буго=1966 соналъул 17 январалдаса
|гІатІилъи=
|климат=
|халкъ=510
|къадар хъвараб сон=2010
|гъунки=
|агломерация=
|миллияб гІуцІи=[[Аварал]]
|дин=[[Ислам]]
|этнохороним=Хьиндалав, хьиндалай, хьиндал
|телефоналъул код=
|почалъул индексал=368267
|цифрабазул идентификатор=82256885001
|цифрабазул идентификатор 2=
|категория в Commons=
|сайт=}}

'''Хьиндахъ''' — [[Дагъистан]]алъул [[Хунзахъ мухъ|Хунзахъ мухъалъул]] [[Нахъа-Хьиндаллъи|Нахъа-Хьиндаллъиялда]] бугеб росу. [[Коло]] росдада цадахъ [[Хьиндахъ росдал бо|Хьиндахъ росдал боялде]] гъорлъе уна ва гьелъул [[Административияб марказ|административияб марказги]] ккола.

== ЦIар ==
Росдада цIар бачIараблъун рикIкIуна ''«хинаб»'' абураб рагIудасан; гьеб ритIухъ гьабула Хьиндахъ росу бугеб бакI хинаб букIиналъ. Гьединго буго цоги пикру: росдал цІар «хьин» абураб рагIудаса бачІин, гьелъие гІиллаги, росдал биценазда рекъон, буго некIо заманалъ Хьиндахъ росдада цере рукIун ругел хIуцIалъ гьеб хер гьарзаго бижулеб букIин, ва росдал гІадамаз хІалтІизабулеб букІин.

== Тарих ==
Росдал тарих лъазе гьабиялда тIад кинаб-букІаниги гIелмияб хIалтIи гьабун гьечо.  КъучIаб къагIидаялъ лъаларо, росуялъе чан сон бугебали. РикIкIине бегьула росу [[Ислам]] бачIиналдего букIараб бугилан, щай гурелъул гьелъие нугIлъи гьабулеб буго росдада аскIор ратун рукIарал хобаз. Гьел хобазда жанир гIадамал рукъун ратун руго исламияб къагIидаялъ гурел, гIадамазда цIадахъ рукъун ратун руго хъубиги пахьул цIарагIги. Батизе бегьулеб жо буго гьеб заманалда, аваразда гьоркьоб гIадин, росулъ политеизм букӀараблъи.

Гьанже бугеб росдал тарих байбихьула [[ГьацIалухъ]] росулъа  рачIарал гӀадамаз ЦӀалъ абураб бакӀалда росуялъе кьучӀ лъуралдаса (гьецIел-хьиндалилан буго абиги). Росдае кьучӀ лъуразул цӀарал цӀунун хутӀун руго, гьелги руго:  ГIаликIо, Сайид, ГIумардибир, ГIабдулмуъмин, Чакар, Залихай, ГIашурай, ГьитIинагIали; гьезул тухамалъул цӀарги букIун буго ГIалкIал абун. Жакъа къоялъги гьеб ЦIалъ, басрияб росу букIараб бакIалда, руго рукъзабазул хутIарал кьучӀал, жеги ратизе бегьула гьенир цIа бакулел рукIараб бакIазул лъалкIал.

XVӀӀ гIасруялъул ахиралда ЦIалъ букIараб росуги тун, гӀадамал рахъун руго гъоркьегIан, гьабсагIат бугеб росдал Гьажукь авал бугеб бакIалде. Биценал руго, рахъиналъе гIилла букIанин ЦIалъ борхьал гIемерлъи, гьез лъимал гъанкъи. Цоги гIилла букIун батизе бегула ЦIалъ лъим мукъсанлъи. Гьеб ритIухъ гьабизе бегьула гьабсагIат бугеб росдал Гажукь авалалъул бищун басрияб рохен лъаралде аскIобе кколедухъ бан букӀиналъ. Росдал анкьгоялде гIунтIун рукIун руго хабзалаби, амма гьабсагIат цо гурони гьечIо. Гьеб хабзалалъ батараб бищун басрияб заниялъе буго лъабнусидаса цIикIкIараб сон. Гьелдаса формалго рикIкIине бегьула гьабсагIат бугеб росдае ругел санал. 

ЦIалъ бакI тедал, гIадамаз цIияб росу бана лъаралда аскӀоб, гьабсагIаб бугеб Гажукь авалалдаса гъоркегIан; абула, габсагIат бугеб мажгиталда гъоркъехун 50 рукъ букIанин (гьабсагIат буго 3–4 рукъ). 1845 соналъул риидал кIудияб лъар бачIун, рукъзалги, гьениб букIараб мажгитги хвезарун руго. ЦIияб мажгит бан буго 1847 соналъ (гьедин хъван буго мажгиталда жаниб), мажгит буго жакъа къоялъги.

1830–1835 саназда росулъ байбихьун буго батӀатӀ (картошка) гIезабизе. ТIоцебе гьеб байбихьун буго Чупалав абулев чияс; гьесие картошка битIун бачIун буго Хунзахъа Хъайтмаз абулев гьоболас, гьес, живго вачIун, малъунги буго картошка хIалтIизабизе. 

Хьиндахъ росу букIана [[Аваристан| Авар нуцаллъиялъул]] гIадатияб росу. Росдаца нуцалзабазе кьолаан ккураб къадаралъул магъало; хасаб гьабун росдада лъураб магъало букIана цIулакьудал цIулал рахъу, жибги чередизе хIалIизе гьабулеб букIараб. Росулъ букIун буго кIудияб квенд, жаниб цIул бухIун рахъу бахъулеб.

Батараб хъвай-хъвагIиялда буго: [[Гьижра|гьижраялъул]] 1310 соналъ ([[1898|1889 сон]]) росулъ [[Ракьбагъари|ракь багъарун]], гIемерал чагIи хванин.

[[Кавказалъул рагъ|Кавказалъул рагъда]] Хьиндахъа гIахьаллъун руго Чондотилавги Чухъилдибирги (гьел шагьидлъун руго АхIулгохIда). [[Имам Шамил|Имам Шамилги]] муридзабигун вачIун вукIун вуго Хьиндахъе; гьениб [[ШаригІат|шаригIаталъе]] кьучIги батун, Шамил нахъвуссун вуго [[ЦIатIанихъ|ЦIатанихъе]]. 

[[Хьундасеб Кавказалъул имамат|Имаматалъул]] заманлда Хьиндахъ росу букІана буго Нахъа-Хьиндалъиялъул наиблъиялде гъорлъ.

Хьиндахъ росу чангIо нухалъ бухIун буго. ГIемераб тунка-гIуси букIун буго ГIоротIа росдалгун. ГIарадерица дагIба балеб букIун буго Хьиндахъ росдлал ракьазда. ДандбитIун бугеб рахъалдасан Дидиколо аблеб магъил хIалтIулел чагIазде гулла балеб букIун буго гIарадерица, гьелъ хурзал рекьизе кколел рукIун руго къасе мехалъ, оцазул лъурдузда нартил чирахъалги ран. Рес къотIараб бакIалде ккараб мехалъ, хиндахъа руччаби ун руго рузман къоялъ Унсоколое, тIаса кIазалги рахъун гьарун буго гьезул жамагIатплда кумек гьабеян. [[Унсоколо|Унсоколоса]] Хьиндахъе рачIун руго 50 рекIарав; гьез лъазабун буго гIарадерил жамагIаталда росдада хъвагеян. 

Росдал бегавуллъун КIудив НухIи вугеб заманалда, гIарадерица дагIба бан буго Дергъвани ва Иццухъ ракьазда. КIудияв НухIица маслигIаталъе ахIун вачIун вуго Шураялдаса губернатор. МаслигIат гьабун, хьиндадерихъ жалго бетIергьанал ракьал хутIун руго. Амма [[XIX гІасру|XӀX]] гIасруялъул ахиралда гIарал цIидасан рахъана Дергъвани ракъ бахъизе. ГIарадерица ургъун буго хIила: хьитазде жаниб жидерго ракьги бан, гьел [[Къуръан]]ги кодоб ккун гьедизе лъугьун руго жидер хIатIида гъоркь бугеб ракь жал бетIергьанаб бугилан. Амма гьезул хIила лъан буго, цинги хIатIида гIицIго гьедизе тIамун руго — гьезда кIун гьечIо гьерсидалъун гьедизе. ПалхIасил, ракьал хутIун руго хьиндадерихъ.

[[Граждан рагъ (большевиказде данде чIей)|Граждан рагъул ]]саназ росдаца большевиказде дандечIей гьабуна. [[1919]] соналъ [[большевикал]] рачIана МагIарул рагIалде, гьенисен росдаде тIаде базе байбихьана гIарадул гулла. ГIадамал росуги тун гочана [[Килалъ]]е ва гьенир рукIана кІиго моцIица. Большевикал лъугьана чIобоголъараб росулъе, росу тун инчIого ратарал гIадамалги чIван, бата-кIвараб жоги бикъун, гьез росу чIунтIизабун тана.

[[1920]] соналъ росулъ байбихьана [[цIадул унти]]. [[1920]] − [[1922]] саназда росулъ лъуна Совет низам. ВЦИКалъул [[1921|1921 соналъул]] [[Январ|20 январалъул]] декреталдалъун гIуцIана [[Авар округ|Авар округалъул]] ЦIатIанихъ участокалде кколеб [[Хьиндахъ росдал шура]]. [[1928]] соналъ Хьиндахъ росу ана цIияб гIуцIараб [[Хунзахъ мухъ|Хунзахъ мухъалде]] гъорлъе. [[1930]] соналъ росулъ рагьана школа. 1936 соналъ гIуцIана Калининил цIаралда бугеб совхоз; гьениб букIана 148 цIараки, 35 гектар мегъалъул, 45 гектар ахазул, 125 хIайван, 220 чахъу-цIцIеги. ВДНХялъул знамяги, чанго орденги босун букIана колхозалъ.

[[КIудияб ВатIанияб рагъ|КIудияб ВатIанияб рагъде]] Хьиндахъаги [[Коло|Колосаги]] ана 68 чи, гьезул 36 чи нахъ вуссинчIо.

[[1948]] соналъ  росулъ рагьана анкьго соналъул школа-интернат, гьенир цIалулаан Колоса, Гьарадерихъа, ГIочIлоса лъимал.

П. В. С. ДАССРалъул 1954 соналъул 18 августалъул потановлениялдалъун Хьиндахъ сельсовет къана, росу рехана ГIоротIа сельсоветалде тIаде. 12 соналдаса гьебго П. В. С. ДАССРалъул [[1966]] соналъул [[Январ|17 январалъул]] постановлениялдалъун Хьиндахъги Кологи гъорлъеги унеб [[Хьиндахъ росдал шура]] гIуцIана цIидасан.

[[1965]] соналъ [[Хьиндахъ сельсовет| кIиябго росдада]] гьоркьоб рагьана цIияб школа. Гьеб школа гьоркьохъеблъун лъугьана [[1975]] соналъ. [[2010]] соналъ бана цIияб кIитIалаяб школа.

== Географияб сипат-сурат==
=== Бугеб бакI ===
Росу буго [[Бакълъул мухъ|Бакълъул мухъалъулгун]] гIорхъода кколеб [[Хунзахъ мухъ|Хунзахъ мухъалъул]] шималияб бакътIерхьул рахъалда. [[Хунзахъ]]а 17 км рикIкIад. Хьиндадъ росдал гIорхъи буго Хунзахъ мухъалъул [[ГӀоротӀа|ГIоротIа]], [[МочІохъ]], [[ГӀочӀло|ГIочIло]] росабигун, шималияб рахъалда гIорхъи буго [[Бакълъул мухъ|Бакълъул мухъалъулгун]]. 

Росу шартIияб къагIидаялъ бикьула кIиго бутIаялде — цIияб (ГьаматIа авал) ва басрияб рахъалде. Басрияб рахъалъ ккола къиблаялъул бакъбаккул рахъалдехун бугеб [[экспозиция (геологияб экспозиция)|экспозицияги]] ва тIубанго гуреб лъар ккун эхебе бугеб [[лъарал ракь (аллувиалияб ракь)|лъарал ракьул]] [[кьер]]ги. ГьаматIа авал буго росдадаса  лъар ккун добехун, бакъбаккул рахъалде дагьабго гьетIи бугеб гохIда. 
=== Ракьлъай (геология) ===
Кьер буго кIкIалахараб; руго иццалги. [[Тектоника|Тектоникияб]] планалда росу ккола ЧIалда синклиналалъул шималияб бакътерхьул кваркьиялде. Росу бугеб бакIалъул [[Ракьбагъари|ракьбагъариялъул]] буго [[Ракьбагъариялъул борценалъул шкала|7 балл]]. росдада цебесан чвахулеб [[ГIандигIор|ГIандигIоралъул]] гIаркьеллъун жиб кколеб лъар. Лъар буго [[Сил|силияб]], ай, [[ЦIад|цIадал]] райдал, кIудияб лъар лъугьунеб. Лъараца бахъула рагIаллъи; рачIунел ганчIал рукIуна 2 метралде щолелги.

Росдал шималияб бакъбаккул рахъалда буго 300 метра бугеб гьитIинаб лъар, гьелъулги кIудияб цIад байдал лъугьуна саламатилабго их.<ref>"О результатах инженерно-геологического исследования села Хиндах" из администрации сельского поселения "Сельсовет Хиндахский"</ref>

Хьиндахъ росу уна [[Сулахъ]]алъул жаниблъиялде.

=== ТIабигIат ===
[[Хунзахъ тІалъи|Хунзахъ тІалъиялде]] дан ккун, тIабигIат гIемер бечедаб буго. Хинаб [[Хьиндаллъи|Хьиндалъиялда]] букIиналъги, регьелал букIиналъги, росулъ [[Ахихъанлъи|ахал гIезари]] цебе тIураб буго. РукIуна батIи-батIиял пихъал: [[гIеч]], [[гени]], [[курак]], [[микьир]], [[кокон]]; камуларо [[ЦIибил|цIибилги]] багIли-жагаги; букIуна [[цIулакьо]] (руго нусго сон барал гъутIбиги). 

Росдадаса къиблаялъул бакъбаккул рахъалда буго [[накIкIил рохь]]. Хонлъуда бугеб рахъалда данде чIвала [[чIчIвад]], [[мах]]. Росдадаса шималияб рахъалда буго [[ЧIегIерцIул|чIегIерцIулал рохь]]. Цогидал гъутIбузул даднде чIвала [[микк]], [[рицI]], [[ботI]].

Хъонлъуда данде чIвала батIибатIиял [[хурдул]], гьезда гьоркьор [[даруял хурдулги]]. Хъархъазул данде чIвала [[сани (барбарис)]], [[гIонхъори (жимолость)]], [[цIцIени]], [[гIинтIи]]. Бакъда аслияб къагIидаялъ данде чIвала [[хIет]],

ГIалхул хIайваназул данде чIвала [[гIанкIал]], [[цурдул]], [[гIанграл]], [[бацIал]], [[болъонал]], [[гIандокьал]]. ХIанчІазул:  [[цIумал]], [[хъарчигъаби]], [[гъудул]], [[мокъокъал]].

== Халкъалъул къадар ==
{| class="wikitable"
|+
!2002
!2010
|-
|732
|510
|}
Хьиндахъ росу ккола [[МагІарулал|бацIцIадаб магIарул росу]].<ref>http://dagstat.gks.ru/wps/wcm/connect/rosstat_ts/dagstat/resources/b698fa00421f084fbfb3ff2d59c15b71/ВПН+том1.rar</ref>
== Росдал гӀуцӀи ==
Хьиндахъ росу бикьула ункъго [[авал|авалалде]]: ''Гажукь'', ''Бакьулъ авал'', ''Онсоди'', ''ГьаматӀа''.
* '''Гажукь авал''' буго росдал бакътӀерхьун рахъалда, Гажула абулеб гохӀалда гъоркь. Гьеб ккола росдал бищун басрияб авал. Гьениб бугеб къватӀ — "Заречная".
* '''Бакьулъ авал''' буго бищун кӀудияб, гьениб буго мажгит; къватӀалда цӀар — "Центральная". Бакьулъ аваладаги Гажукь авалалдаги гьоркьоб буго кӀкӀал. 
* '''Онсоди авал''' буго бакъбаккул рахъалда; гьениб буго "Онсодинская" къватӀ. Лъар ккун эхебе буго "Речная" къватӀ.
* '''ГьаматӀа авал''' буго лъар ккун цогияб рахъалда, гьебго цӀар бугеб гохӀда. Гьеб буго цӀияб авал; гьениб буго школаги администрацияги. КъватӀалда цӀар — "Школьная". <ref>http://index.kodifikant.ru/ru/0503900004700</ref>
== Росдал бакӀал ==
 <gallery>
 Файл:Хьиндахъ рохь..jpg|мини|Росдада аскІоб бугеб рохь
 Файл:Школа. Хьиндахъ..jpg|мини|Росдал цІияб школа
</gallery>

==ХІужжаби==
{{ХІужаби}}{{Хунзахъ мухъ}}
[[Категория:Дагъистаналъул география]]
[[Категория:Аваразул росаби]]
[[Категория:Хунзахъ мухъалъул география]]
[[Категория:Хунзахъ мухъалъул росаби]]
