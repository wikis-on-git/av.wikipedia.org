{{IPA vowels|class=floatright}} 
<div style="float: right;"></div>
Рагьараб гьаракь ккола каламалъул гьаркьлъун, жал абулаго [[Каламалъулаб нух|каламалъулаб нухалда]] кинаб букІаниги квал-квал лъугьунарел.{{Sfn|Ladefoged|Maddieson|1996|p=281}} Рагьарал ккола каламалъул гьаркьазул кІиго аслияб тайпаялдаса цояб, цогидалб тайпа ккола [[рагьукъал]]. Рагьарал ратІа гьарула сипаталда, [[ГьаракькІодолъи|гьаракьил кІодолъиялда]] ва гьединго [[Рагьаразул халалъи|халалъиялда]] рекъон. Гьел гІемерисел [[Гьаракьлъи (фонетика)|зирараллъун]] лъугьуна ва гъункун хурхарал рукІуна [[Просодия (лингвистика)|просодиялъул]] [[Макъан (лингвистика)|тон]], [[Интонация (лингвистика)|интонация]] ва [[ТІадецуй (лингвистика)|тІадецуй]] гІадал вариациязда.

Рагьарал гьаркьазул артикуляция [[Акустика|акустикияб]] хІалалъ бихьизабула кинабниги спектралда [[Зама-заманалъулаб хьвагІи|зама-заманалъулал хьвагІиял]] гІадин, гьелъ рагьарал гьаркьал ккола ккола [[Музыкалияб гьаракь|музыкалиял гьаркьаллъунги]].<ref>{{книга|автор=|часть=глава 50, § 3|заглавие=Фейнмановские лекции по физике|оригинал=|ссылка=|ответственный=|издание=|место=М.|издательство=Мир|год=1967|том=4|страницы=|страниц=|серия=|isbn=|тираж=}}</ref><ref>{{книга|автор=|часть=глава II, § 24-25|заглавие=Элементарный учебник физики|оригинал=|ссылка=|ответственный=под ред. академика Г. С. Ландсберга|издание=8-е изд|место=М.|издательство=Наука|год=1972|том=3|страницы=|страниц=|серия=|isbn=|тираж=}}</ref> Рагьаразул артикуляциялъул батІалъиялде щола резонаторалъул форма хисиялдалъун: гьеб лъугьинабизе бегьула мацІалъул лагадул яги кьибилалъул бугеб бакІ хисиялдалъун, ва гьединго кІутІбузул. Гьеб гуребги, рагьразул букІине бегьула тІадеги артикуляцияби (мисалалъе, магІарзухъан) ва [[Фонация|фонациял]].

Рагьаралилан гьединго цо-цо мехалда абула гьел гьаркьал рихІизарулел хІарпаздеги, мекъе ккечІого рукІине хІалтІизарула терминал «рагьарал хІарпал», «рагьарал гьаркьал».

== Баян кьей ==
Буго кІиго комплементарияб рагьаразе баян кьей, цояб [[Фонетика|фонетикияб]], цогидаб [[Фонология|фонологияб]].

* Фонетикияб баяналда рекъон, рагьарал руго [[Каламалъулаб нух|каламалъулаб нухги]] рагьун лъугьунел гьаркьал, авар a яги u, [[Ингилис мацІ|Ингилис]] "ah" {{IPAc-en|ɑː}} or "oh" {{IPAc-en|oʊ}} гІадал; гьел гьаркьал руго медиалиял (гьава бачІуна мацІалъул бакьулъ бакІккун), кІалзул (гьаваялъул чвахиялъул бащщадабгІаги бачІине ккола кІалдисан), лъуричІел ва континуантал.<ref>{{cite book|last1=Cruttenden|first1=Alan|title=Gimson's Pronunciation of English|date=2014|publisher=Routledge|isbn=9781444183092|edition=Eighth|page=27}}</ref> ГьечІо кинаб букІаниги кІудияб гьаваялъул тІадецуй [[Мукъулукъ|мукъулукъалда]] тІадехун бугеб бокьараб бакІалда. Гьел данде лъола рагьукъазде, жал абулаго кинаб букІаниги лахІзаталда каламалъулаб нухалда чІедерлъи яги даднекъай лъугьунел, мисалалъе [[Авар мацІ|Авар]] "ш", [[Ингилис мацІ|Ингилис]] "sh" {{IPA|[ʃ]}}.
* Фонологияб бяналда рекъон, рагьаразе баян кьола [[РагІул къотІел|силлабияб]] къагІидаялъ: жидеца рагІул къотІелалъул тІогь лъугьинабулел гьаркьал абун.<ref>{{cite book|last1=Cruttenden|first1=Alan|title=Gimson's Pronunciation of English|date=2014|publisher=Routledge|isbn=9781444183092|edition=Eighth|page=53}}</ref> Фонетикияб рахъалъ рагьаразда релълъарал, амма силлабиял гурел (рагІул къотІел гІуцІуларел) гьаркьал ккола [[бащдарагьарал]]. КІалзул калмалда фонетикиял рагьараз аслияб хІалалъ гІуцІула гІемерисел яги киналго рагІул къотІалабазул тІогь (гІищ), [[Рагьукъал|рагьукъаз]] абуни гІуцІула [[РагІул къотІел#Байбихьи|байбихьи]] ва (гьел ругел мацІ бугони) [[РагІул къотІел#Ахир|ахир]]. Цо-цо мацІазда рес буго цогидал гьаркьазги рагІул къотІелалъул гІищ гІуцІизе, мисалалъе, [[Силлабиял рагьукъал|силлабияб]] (вокалияб) ''l'' [[Ингилис мацІ|Инглис]] ''table'' {{IPA|[ˈtʰeɪ.bl̩]}} ‘таблица’ абураб рагІулъ (загІипаб рагьараб гьаракь гьечІин рикІкІунеб мехалъ: {{IPA|[ˈtʰeɪ.bəl]}}) яги силлабияб ''r'' [[Сербгун хорват мацІ|Сербгун Хорват]] ''vrt'' {{IPA|[ʋr̩̂t]}} ‘ах’ абураб рагІулъ.

Рагьараб гьаракьалъе фонетикияб баян кьей (ай калмалхулаб нух бацичІого/чІедерлъичІого лъугьунеб гьаракь) кидаго гуро данде кколеб фонологияб бян кьеялда (ай жинца рагІул къотІелалъул тІогь гІуцІулеб гьаракь).<ref>Laver, John (1994) ''Principles of Phonetics'', Cambridge: Cambridge University Press, p. 269.</ref> Гьеб бихьизабула {{IPA|[j]}} ва {{IPA|[w]}} [[Аппроксимантал|аппроксимантаз]]: кІиялъулго гьечІо кІудиябго чІедерлъи каламалъулаб нухалда (фонетикияб рахъалъ гьел ккола рагьарал ругилан), амма гьел дандчІвала рагІул къотІалабазул авалалда ("йиго" ва "вуго" рагІабазулъ), гьениса загьирлъула фонологияб рахъалъ гьел рагьукъал рукІин.

Гьединабго бахІс буго ингилис ''bird'' ‘хІинчІ’ гІадинаб рагІулъ бугеб [[Ротикиял рагьукъал|ротикияб]] гьаракь [[Ротикияб рагьараб|r-кьераб рагьараб]] {{IPA|/ɝ/}} яги силлабияб рагьукъаб {{IPA|/ɹ̩/}} букІинлд тІасан. мерикаялъул лингвист Кенет Пайкица (1943) бахъана "вокоид" ('''vocoid''') абураб термин фонетикиял рагьарал гьаркьазе, жибго рагаьараб абураб термин — фонологиял рагьаразе,<ref>Crystal, David (2005) ''A Dictionary of Linguistics & Phonetics (Fifth Edition)'', Maldern, MA/Oxford: Blackwell, p. 494.</ref> гьединлъидал, гьеб терминалогия хІалтІизбулаго, {{IPA|[j]}} ва {{IPA|[w]}} гьаркьазе кклассификация гьабула рагьарал гурел, вокоидал гІадин. Амма лингистал Мэдсонгун Эмирица (Maddieson and Emmory, 1985) демонстрация гьабуна чанго мацІаздаса бащдарагьарал рагьаразде данде ккун каламалъулаб нух дагьабги чІедерлъун абулел рукІин, ва гьеб хІужжаги далиллъун босун, гьел рагьукъаллъун рикІкІине бегьи.<ref>{{SOWL|323}}</ref> БукІаниги, ''table'' рагІулъ бугеб силлабияб /l/ гьаракьалъе, яги ''button ‘кнопка’'' ва ''rhythm ‘ритм’'' рагІабазулъ ругел /n/ ва /m/ силлабиял гьаркьазе фонетикияб ва фонологияб баян кьеялда букІине бегьула дандеккунгутІи.

== Артикуляция ==
[[Файл:Cardinal_vowels-Jones_x-ray.jpg|мини|Даниел Джонсил {{IPA|[i, u, a, ɑ]}} гьаркьазул рентген.]]
[[Файл:Vowel_quadrilateral_(IPA_1949).png|мини|Джонсил рагьаразул артикуляциялъул оригиналияб ункъбокІон. Гьанжесеб ХФА-ялъул рагьаразул трапеция, гьаб макъалаялъул байбихьудаги бихьизабун буго гьаб диаграммаялъул бигьалъизбураб вариант.ТІанкІал руго кардиналиял рагьаразул. (Параллелияб диаграммаялъ ккола цересел ва централиял лабиалия ва нахъисел лабиаликъал). КъотІелабаз бихьизбулеб буго артикуляциялъул диапазонал, жидее транскрипция гьабизе бегьулел хадусел кардиналиял рагьараздалъун {{IPA|[i, e, ɛ, a, ɑ, ɔ, o, u, ɨ]}}  ва кардиналияб гуреб {{IPA|[ə]}} гьаракьалдалъун. МцІалда гьел гьаркьаздаса дагьал кардиналиял гьаркьазе гурони батІалъи гьабулеб гьечІони, {{IPA|[e, ɛ]}} цолъизаризе бегьула {{angbr IPA|e}} гьаракьалде, {{IPA|[o, ɔ]}} — {{angbr IPA|o}} гьаракьалде, {{IPA|[a, ɑ]}} — {{angbr IPA|a}} гьаракьалде ва г. ц. МацІалда цІикІкІун батІлъи гьабулеб батани, {{angbr IPA|ɪ}} тІадежубазе бегьула {{IPA|[i, e, ɨ, ə]}} гьаркьазул диапазонан жубалеб бакІалде, {{IPA|[u, o, ɨ, ə]}} журале бакІалде — {{angbr IPA|ʊ}} ва {{angbr IPA|ɐ}} {{IPA|[ɛ, ɔ, a, ɑ, ə]}} журалел бакІалде.]]
Рагьарал абиялде бугеб билІараб бербалагьи, жибги, мисалалъе, Халкъаздагьоркьосеб фонетикияб алипбаялъул терминалогиялда бихьизабураб, ккола жидеца цогидал рагьарал гьаркьаздаса цогидаб рагьаралъул сипат баян гьабулел [[Артикуляциялъулаб фонетика|артикуляциялъулал гІаламатаздаса]] цояб. Даниел Джонсица бахъана кардиналиял рагьаразул система, жиб ''мацІалъул борхалъиялъулги'' (вертикалияб роцен), ''мацІалъул гьодалъулги'' (горизонталияб роцен) ва ''гургинлъиялъул'' (кІутІбузул артикуляция) хаслъалабазда рекъон рагьараб гьаракьалъе сипат-сурат гьабизе хІалтІизабулеб. Гьеб лъабабго параметр бихьизабун буго кваранидехун бугеб [[Рагьаразул диаграмма|ХФА-ялъул рагьаразул ункъбокІонаб диаграммаялда]]. Рагьаразул сипатазул руго жеги тамахб хвенхил позиция (назализация), гьаракьалъулаб сукІелалъул гьар-гьадиялъул тайпаби (фонация) ва мацІалъул кьибилалъул позиция гІадал тІадеги характеристикаби. 

Рагьаразул артикуляциялъул гьеб концепция лъалеб букІана битІараб гуреб хІисабалда 1928 соналдаса. Питер Лейдфогдица абун букІана "цересел фонетикчагІазул... пикру букІана жидеца мацІалъул бищун борхатаб бакІалъе сипат сурать гьабулеб бугилан, амма гьеб гьедин букІинчІо. Гьез сипат-сурат гьабулеб букІана формантиял ризлъалабазеян".<ref>Ladefoged & Disner (2012) ''Vowels and Consonants'', 3rd ed., p. 132.</ref> (Балагье гъоркьегІан). ХФА-ялъул баянтІахьалъ рикІкІунеб буго  "рагьаразул ункъбокІоналъул халгьабизе кколин мацІлъул позицияб бихьизабулеб гуреб, гІицІго абстракция хІисабалда" абун.<ref>IPA (1999) ''Handbook of the IPA'', p. 12.</ref>

БукІаниги, рагьаразул сипаталъе баян аслияб къагІидялъ мацІалъ кколеб бакІалъги кІутІби гургинлъиялъги кьолин абураб концепция хІалтІизабулеб буго педагогикаялда, щай абуни гьелъ рес кьолеб буго рагьаразда гьоркьоб батІалъи гьабиялъе интуитивияб баян.

=== Борхалъи ===

=== Кьер ===

=== Лабиаллъи ===

=== Цересел, рорхизарурал, нахъе цІарал ===

=== Назализация ===

=== Фонация ===

=== ХІалуцин ===

=== МацІалъул кьибилалъул позиция ===

=== Фарингализация ===

==== Ротикиял рагьарал ====

=== Рагьаразул редуция ===

== Акустика ==

== Просодия ва интонация ==

== Монофтонг, дифтонг, трифтонг ==

== Рагьарал хъвай ==

=== Рагъари ===

== Аудиомисалал ==

== Системаби ==

=== Рагьарал гьечІел рагІаби ===

=== ГІицІго рагьараздаса гІуцІарал рагІаби ===

== Балагье гьединго ==

== ХІужжаби ==
<references />
