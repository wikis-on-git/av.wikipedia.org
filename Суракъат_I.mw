{{Нуцал
|цІар               = Суракъат I
|сурат               = Суракат I.jpg
|гІеблъи               = 69px
|сураталда гъоркь хъвай-хъвагІай               = 
|хІукмуялъул заман_               = 1238/39 –1247/48<ref>Аргъвани росдал тарихалда рекъон</ref> 
|цеве вукІарав_= [[Саратан I]]
|хадув вачІарав_= [[Абу-Муслим (Дагъистаналъул шайх)|Абу-Муслим]]
|ирсилав_               = [[Байар II]]
|комментариял_               = 
|гьавураб къо-моцІ               = 1190-л санал
|гьавураб бакІ               = [[ТӀануси|ТІануси]](?), [[Авар нуцаллъи]]
|хвараб къо-моцІ               = 1240-л санал
|хвараб бакІ               = ?
|вукъун вуго               = 
|наслу               = [[Нуцал#Нуцалзабазул сияхІ|Нуцалзабазул наслу]]
|эмен                    = [[Саратан I]]
|эбел                    =
|лъади                    =
|лъимал                    = [[Байар II]]
|дин                    = Аваразул дин
|рагъул пиша                    = 1
|аскар                    = 
|рагъ                    = ГІарабазде данде къеркьей
|викигъамас               = 
|nocat               = 
}}

'''Суракъат I''' — [[МагІарулал|аваразул]] [[нуцал]], жив, цо-цо баяназда рекъон, [[XI гІасру|XI гІасруялда]]<ref name="docviewer.yandex.ru">[https://docviewer.yandex.ru/view/0/?*=sl5NDVFuJQRjyfCOu2sb5fCmRel7InVybCI6Imh0dHA6Ly93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmIiwidGl0bGUiOiIxMjg0ODMyNjkzLnBkZiIsInVpZCI6IjAiLCJ5dSI6IjEzMzM1NjI1MzE1MzA2MjUyMzgiLCJub2lmcmFtZSI6dHJ1ZSwidHMiOjE1NTMwODIyOTQ4MzMsInNlcnBQYXJhbXMiOiJsYW5nPXJ1JnRtPTE1NTMwODIyNjcmdGxkPXJ1Jm5hbWU9MTI4NDgzMjY5My5wZGYmdGV4dD0lRDAlOTAuKyVEMCU5MSVEMCVCMCVEMCVCQSVEMCVCOCVEMSU4NSVEMCVCMCVEMCVCRCVEMCVCRSVEMCVCMislRDAlQkYlRDAlQjglRDElODElRDAlQjAlRDAlQkIlMkMrJUQxJTg3JUQxJTgyJUQwJUJFKyVEMSU4OCVEMCVCNSVEMCVCOSVEMSU4NSslRDAlOTAlRDAlQjElRDElODMtJUQwJTlDJUQxJTgzJUQxJTgxJUQwJUJCJUQwJUI4JUQwJUJDJnVybD1odHRwJTNBLy93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmJmxyPTIxMyZtaW1lPXBkZiZsMTBuPXJ1JnNpZ249NDNhMjEyZDYyYjc2Yzk2N2NhNmMwZmEyMDkzMWIwODUma2V5bm89MCJ9&page=31&lang=ru]</ref><ref name="mylektsii.ru">[https://mylektsii.ru/5-56544.html]</ref>, цогидал баяназда, [[XII гІасру|XII]]<ref>''Н. Семёнов.'' Туземцы северо-восточного Кавказа. {{СПб}}: {{Тип.}} А. Хомского и Ко, 1895. — 502 с.</ref> яги [[XIII гІасру|XIII гІасруялда]]<ref name="ReferenceA">Криштопа А.Е. Дагестан в XIII - начале XV вв. М., 2007. С. 45</ref><ref name="ReferenceB">Шихсаидов А.Р. Ислам в средневековом Дагестане. Махачкала, 1969.С.206.</ref> вукІарав. Нуцал [[Саратан I|Саратанил]] вас.

Суракъатие мукІурал рукІана ва магъало кьолаан Черкесалъа бахъараб Шамаха шагьаралде щвезегІан ругел киналго халкъаз.<ref name="Тарих Дагестан"/><ref name="автоссылка1">[[Магомедов, Мурад Гаджиевич|''М. Г. Магомедов'']]. [https://archive.is/iO99#selection-87.0-87.15 История аварцев]. Махачкала: ДГУ, 2005.</ref>.

== Тухум-кьибил ==
"Нахчу къавмалъул тариххъвай" абураб щаклъи бугеб иццалда рекъон, Суракъат I вукІана васлъун Суртание, Аулханил васасул вас, ва хадуб умумул рехсон руго: ГІумахан, Прусс-шагь, Бакир, Намруд, Байяр, Парид, Тагьмаз, Саит, ГІамир (ахирисев рехсон вуго пиргІанил вас вукІанин). Суракъат вукІун вуго жив [[Хайдакъалъул уцумлъи|Кара-Хайдакъалдаса]] вачІарав Аргун абулев бусурбанав чиясул гьудуллъун. Кара-Хайдакъалда гьеб заманалъ имамлъун лъугьун вуго Шайх АхІмад, гьениве ГІабдуллагьида ва Абу-Муслимида цадахъ вачІарав. Гьел киналго рукІуна [[Къурайшиял|къурайшияллъун]]. Гьез яргъидалъун тІибитІизабула Ислам Кара-Хайдакъалдаса бахъараб Чири-Юрталде щвезегІан. ГІемер заман иналде Шайх АхІмад ва ГІабдуллагь чІвала ва хутІула цохІо [[Абу-Муслим (Дагъистаналъул шайх)|Абу-Муслим]], гьев аскарги бачун [[Хунзахъ]] вугев I Суракъатиде данде вахъуна.

Суракъат абулеб цІар буго гІарабазул. Гьеб цІар авараз хІалтІизабиялъ нугІлъи гьабулеб буго аваразалул гІарабазул бутІрузда гьоркьор рукІарал хурханазе. Суракъадил гІумруялъул къоязул суал жеги тІубан гьечІо. Руго батІи-батІиял пикраби, аслияб къагІидаялъ гІарабазул бакІалъул гІарабазул иццазда мугъ чІван ругел. ГІемерисел мусанипаз абулеб буго Суракъат вукІанин XI гІасруялъул ахиралда — XII гІасруялъул байбихьуда абун.

Гьеб периодалъул цІакъ кІвар бугеб иццлъун ккола «Бабалъул ва Ширваналъул тарих», гьелъул тексталда, гьижрияб 416/1025 соналъул лъугьа-бахъинал рицунго, Сариралъул насранияв бетІерлъун рехсон вуго Бухтйишо II, жиндирго Сарийя абулей яс росасе [[Дербенд|Чоралъул]] амир МухІамад ибн Гьишамие кьурав. Гьесде щвелалде нусго соналъ цеве рехсон вуго Бухтйишо I, жинца гь. 292/905 с. Чоралъул амир асирлъуде восарав. II Бухтйишол ирсилавлъун, рес бугею жо, вукІана К-рух яги Ф-рудж (гІараб хъвай-хъвагІиялда бихьизабун гьечІо тІоцебесеб рагьухъаб ва кІолеб гьечІо битІун цІализе ахирисеб хІарп), гьесул вас, ТІокъу, рехсон вуго гьижрияб 457/1065 соналъ. Чоралъул раис Муфарридж ибн Музаффарил дур хІисабалда. Гьеб информациялде рекъон, рес гьечІо Суракъатица XI гІасруялда ханлъи гьаби. ГІемерисел тарихчагІазда рекъон, Суракъат вукІун ватизе бегьул XII гІасруялда. ШихсагІидилазул Р-л. А-ца. ва А.Е. Криштопаца, «Аргъвани росдал хІакъалъулъ бицен» абулеб иццалъ кьолеб информациялде мугъчІвайги гьабун, рикІкІунеб буго, гъазиязул тІоцебесеб сапар гьижрияб 654 (1256) соналъ букІанин абун, ва гьелдаса бачІунеб гьезул пикруялда рекъон, Суракъат гьавун вуго гІ.-ш. 1190-л соназ в хун вуго 1250-л соназ, гъазиязул Хунзахъе тІоцебесеб сапаралде ва Хунзахъ бахъиялдещвелалде цо чанго соналъ цеве.[[Суракъат I#cite%20note-ReferenceA-4|<sup>[4]</sup>]][[Суракъат I#cite%20note-ReferenceB-5|<sup>[5]</sup>]]

[[Айтберов, МухIамадил Тимур|Айтберилазул МухІмадил Тимуридада]] рекъон, Суракъат вукІун вуго Исламалда цебесев Аваристналъул ахирисев нуцаллъун, ва гьесул ханлъиялъул заман XI гІасруялъул ахиралде кколеб буго.<sup>[10]</sup>

== ГІумрухъвай ==
Бакихановасда рекъон, Абу Муслив вукІун вуго гьижрияб V гІасруялда, ай 1009 ва 1107 соназда гьоркьоб заман.[[Суракъат I#cite%20note-docviewer.yandex.ru-1|<sup>[1]</sup>]] XI–XII гІасрабазул иццазда рекъон лъалеб буго: [[Ширваншагьазул пачалихъ|Ширваналдаса]] бусурбабаз насранияб букІараб [[Гъумекиб]] кверде босун буго XI гІасруялъул кІиабилеб бащалъиялъул байбихьуда ([[Фарибурз ибн Саллар|Фарибурзиде]] хъварал шигІрабазул цоялда буго гьадинал мухъал: «Нужер аскаралъул цо къокъаялъ гьабичІищ чабхъен ва тохлъукьего босичиІищ кверде Гъумекиб?»), гьелъул гІадамаз Ислам босун буго XI гІасруялъул ахирисел соназда. Гьел далилаз кьолеб буго аслу Суракъатица Аваристаналда нуцаллъи гьабулеб букІанин XI гІасруялъул ахиралда абун рикІкІиналъе. Аргъвани росдал хІакъалъулъ биценалъул гІаммаб информациялда рекъон, Суракъатица нуцаллъи гьабулеб букІун буго 1038/39 ва 1247/48 соназда гьоркьоб. Хунзахъ тІалъиялде бусурбаби рачІиналъе къо-моцІ кьей гьабизе бегьула XI–XII гІасрабаздалъун. Гьанибго рехсезе ккола: Хунзахъ батана кІиги гамачІ тІад гІараб хъвай-хъвагІабиги ругел, гьел хъван ругел хІатІалда рекъон гьел рикІкІине бугьула XI–XII гІасрабазуллъун.[[Суракъат I#cite%20note-mylektsii.ru-2|<sup>[2]</sup>]]

Суракъат нуцалил заманалда гІуцІула тах ирсалъе кьеялъул тартиб, жинда рекъон Суракъатил ирсалъул варисзабазе гурони ихтияр букІинчІеб Аваристаналъул тахида рукІине.

Суракъатил рагІият букІана [[Насранияб дин|насранияб]] ва [[жугьутІ дин]] ккурал, хъанчие лагълъи гьабулел. Нуцал рикІкІунев вукІана цІакъ къуватав, рагІи билъарав бетІерлъун. Авар нуцаласе мутІигІал рукІана [[Шамаха|Шамахалдаса]] бахъараб [[Кабарда|Кабардаялде]] щвезегІан ругел киналниги халкъал, [[Тушетия]] ва [[чачанал]]. [[Императорасулаб географияб жамагІаталъул кавказулъулаб идараялъул хъвай-хъвагІаялда|Императорасулаб географияб жамагІаталъул хъвай-хъвагІаялда]] рекъон, Суракъатица ''«ханлъи гьабулаан буго Шамахалдаса бахъараб Кабардаялъул гІорхъоде щвезеган ругел халкъазе, чачанал ва тушиял абуни рукІана гьесул рагІиятчагІилъун»''.

МухІамадшафигІ аш-Ширваниясда рекъон, Суракъатиц ханлъи гьабулаан ''«Авар улкаялда»'' бугеб «ТІанус» абураб шагьаралда, ''«ва гьеб — жиндир гучалдалъун Дагъистаналъул бищун къуватал шагьарабаздаса цояб…»''. Гьебго иццалъул информациялда рекъон, Сариралъул хазинаялде бачІунеб букІун буго магъало ''«Дагъистаналъул киналниги гІадамаз, Черкнссалъа бахъарб Шамах шагьаралде щвезегІан ругез»'' кьолеб. Гьеб Шамаха шагьар буго Ширваналда, гьанжесеб Азарбижаналде гъорлъе кколеб.[[Суракъат I#cite%20note-%D0%A2%D0%B0%D1%80%D0%B8%D1%85%20%D0%94%D0%B0%D0%B3%D0%B5%D1%81%D1%82%D0%B0%D0%BD-4|<sup>[4]</sup>]][[Суракъат I#cite%20note-%D0%B0%D0%B2%D1%82%D0%BE%D1%81%D1%81%D1%8B%D0%BB%D0%BA%D0%B01-5|<sup>[5]</sup>]] Къажаразул XIX гІасруялъул гІалимчи ГІаббас-Кули-агъа Бакихановас хъвалеб буго ''«ТІануси шагьаралда, Аваристаналъул некІсияб тахшагьарлъун кколеб, вукІана гучав ва кьварарав амир, жинда Суракъайилан абулев. Гьев Суракъаца, Шамахалъул гІорхъодаса бахъараб черкессазул в чачаназул ракьалде щвезегІан ракьазда кверщел букІиндал, магъало бакІарулаан гІарцудалъун, боцІи-панзалдалъун, къайиялдалъун, чадидалъун, пихъаздалъун ва хІатта гІанкІудал ханаздалъун.'' Хадуб: ''«Аслияб магъало букІана: санайил щибаб хъизаналъ кьезе кколаан гІарцул лъабго диргьам яги гьелда бащадаб къимат меседалъул ва цо-цо бищун хІалтІизабулеб чадил роцен; щибав базарганасда тІад лъун букІана дарай ххамалъул кІиго жо ва кІиго кагътил; щибаб ахалдаса бакъвараб цІибилалъул цо-цо хъап. Гьеб гуребги, щибав чи чІварав чияс кьезее кколаан нусго чахъу, цІогьорс ва гьесда релълъарав такъсирчияс абуни — цо-цо оц. Щибаб росдаца, цияв нуцаласда баркулаго, кьолаан щуго царал цІоко — цо чІегІераб ва щуго тІогьилаб, ва щуго куй; нуцал хвараб мехалъ — цо чу, нуцаласул рокъоб щибаб бертадуе абуни — цо оц ва кІиго куй».''

[[ГІарабал|ГІарабаз]] Суракъат рикІунаан Исламалъул тушманлъун ва гьесде данде зенаб рагъ гьабулеб букІанаАваристан кверде бостзе абун. Хъвай-хъвагІабазда рехсон буго гьединго: ''«[[Аварал]] гьеб мехалъго рукІана, гьанжего гІадин мугІрулаб Дагъистаналда бищун тІоцебесеб, цебехъанлъи жиндихъ бугеб халкълъун, ва гьез гІарабазде бидулаб в халатаб данде чІей гьбуна».'' Суракъатилгун рагъ байбихьула шайх [[АхІмад (Дагъистаналъул шайх)|АхІмадица]]. Цо рагъулъ Суракъатил бо къола ва гье нахъекъала ТІанусиве. Шайх АхІмадица жиндирго муридзаби ГІабдуллагун ва [[Абу-Муслим (Дагъистаналъул шайх)|Абу-Муслимгун]] [[Хунзахъ]] чІунтизабула, цо иццалда рехсохъе: ''«хвалие кьола гьесул рагъухъаби цадахъчагІигун, асир гьарула гьезул руччаби ва лъимал, талавур гьабула кинабго гьезул хазина, киналго гІдамазда босизабула Ислам...»''. Суракъат хъизангун цадахъ лъутизе ккола Тушетиялда ругел жиндирго ракьазде.

ГІумрудал ахиралда Суракъатица жиндирго богун пачалихъалда хІакимлъи бахъула. Гьеб заманалде шайх АхІмад хун вуІуна, гьев вукъула [[Хунзахъ]]. Амма гІемераб зманал нуцаллъи кквезе Сураъктида кІоларо: Абу-Муслим цІидасан тІаде кІанцІула Суракъатиде ва гьев нахъе гъола. Суракъат холе гьелдаса хадув.

Абу-Муслимица Суракъат чІвала, бахъула гьесул кинабниги хазина, гьединго бухІула гьесул си, хараблъизабула Суракъатил киналниги ракьал ва живго чІола гІумру гьабун Аваралда, тІолго Дагъистаналъул ва щибав бусурманасул имам хІисабалда. Гьев лъугьуна авар нуцалчилъун.

Абу-Мусли хведал, [[Хунзахъ]] шагьар цІидасан тІадбуссуна Суракъатил варисзабазухъе. Суракъатил тухум гІемерлъула ва нуцаллъи гьезул цроясухъа цогидасухъ ирсалъе кьолеб букІуна. Гьединлъидал киналго Хунзахъ нуцалзаби ккола Суракъатил наслуялъул чагІилъун. Кинабниги Дагъистан хутІула гьезул кверщаликь. Гьеб лъугьана Гьижралъул 645 соналъ.

== ХІужжаби ==
;Комментариял
{{хІужаби|group=к}}
;Иццал
{{хІужаби|2}}
