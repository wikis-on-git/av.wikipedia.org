{{Нуцал
|цІар               = Суракъат I
|сурат               = Суракат I.jpg
|гІеблъи               = 69px
|сураталда гъоркь хъвай-хъвагІай               = 
|хІукмуялъул заман_               = 1238/39 –1247/48<ref>Аргъвани росдал тарихалда рекъон</ref> 
|цеве вукІарав_= [[Саратан I]]
|хадув вачІарав_= [[Абу-Муслим (Дагъистаналъул шайх)|Абу-Муслим]]
|ирсилав_               = [[Байар II]]
|комментариял_               = 
|гьавураб къо-моцІ               = 1190-л санал
|гьавураб бакІ               = [[ТӀануси|ТІануси]](?), [[Авар нуцаллъи]]
|хвараб къо-моцІ               = 1240-л санал
|хвараб бакІ               = ?
|вукъун вуго               = 
|наслу               = [[Нуцал#Нуцалзабазул сияхІ|Нуцалзабазул наслу]]
|эмен                    = [[Саратан I]]
|эбел                    =
|лъади                    =
|лъимал                    = [[Байар II]]
|дин                    = Аваразул дин/Насранияб
|рагъул пиша                    = 1
|аскар                    = 
|рагъ                    = ГІарабазде данде къеркьей
|викигъамас               = 
|nocat               = 
}}

'''Суракъат I''' — [[аваразул]] [[нуцал]], жив, цо-цо баяназда рекъон, [[XI гІасру|XI гІасруялда]]<ref name="docviewer.yandex.ru">[https://docviewer.yandex.ru/view/0/?*=sl5NDVFuJQRjyfCOu2sb5fCmRel7InVybCI6Imh0dHA6Ly93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmIiwidGl0bGUiOiIxMjg0ODMyNjkzLnBkZiIsInVpZCI6IjAiLCJ5dSI6IjEzMzM1NjI1MzE1MzA2MjUyMzgiLCJub2lmcmFtZSI6dHJ1ZSwidHMiOjE1NTMwODIyOTQ4MzMsInNlcnBQYXJhbXMiOiJsYW5nPXJ1JnRtPTE1NTMwODIyNjcmdGxkPXJ1Jm5hbWU9MTI4NDgzMjY5My5wZGYmdGV4dD0lRDAlOTAuKyVEMCU5MSVEMCVCMCVEMCVCQSVEMCVCOCVEMSU4NSVEMCVCMCVEMCVCRCVEMCVCRSVEMCVCMislRDAlQkYlRDAlQjglRDElODElRDAlQjAlRDAlQkIlMkMrJUQxJTg3JUQxJTgyJUQwJUJFKyVEMSU4OCVEMCVCNSVEMCVCOSVEMSU4NSslRDAlOTAlRDAlQjElRDElODMtJUQwJTlDJUQxJTgzJUQxJTgxJUQwJUJCJUQwJUI4JUQwJUJDJnVybD1odHRwJTNBLy93d3cua2l0YWJ4YW5hLm5ldC9maWxlcy9ib29rcy9maWxlLzEyODQ4MzI2OTMucGRmJmxyPTIxMyZtaW1lPXBkZiZsMTBuPXJ1JnNpZ249NDNhMjEyZDYyYjc2Yzk2N2NhNmMwZmEyMDkzMWIwODUma2V5bm89MCJ9&page=31&lang=ru 1284832693.pdf<!-- Заголовок добавлен ботом -->]</ref><ref name='mylektsii.ru'>[https://mylektsii.su/5-56544.html X гІасруялъул лІугьа-бахъинал. 2 гьум.]</ref>, цогидал баяназда, [[XII гІасру|XII]]<ref>''Н. Семёнов.'' Туземцы северо-восточного Кавказа. {{СПб}}: {{Тип.}} А. Хомского и Ко, 1895. — 502 с.</ref> яги [[XIII гІасру|XIII гІасруялда]]<ref>''Н. Семёнов.'' Туземцы северо-восточного Кавказа. {{СПб}}: {{Тип.}} А. Хомского и Ко, 1895. — 502 с.</ref> яги 
[[XIII гӀасру]]ялда<ref name="ReferenceA">Криштопа А.Е. Дагестан в XIII - начале XV вв. М., 2007. С. 45</ref><ref name="ReferenceB">Шихсаидов А.Р. Ислам в средневековом Дагестане. Махачкала, 1969.С.206.</ref> вукІарав. Нуцал [[Саратан I|Саратанил]] вас.

Суракъатие мукІурал ва магъало кьолел рукІана Черкесалъа бахъараб Шамаха шагьаралде щвезегІан ругел киналго халкъал.<ref name="Тарих Дагестан">''Мухаммад Рафи аш-Ширвани.'' Тарих Дагестан.</ref><ref name="автоссылка1">[[Магомедов, Мурад Гаджиевич|''М. Г. Магомедов'']]. [https://archive.is/iO99#selection-87.0-87.15 История аварцев]. Махачкала: ДГУ, 2005.</ref>

== Тухум-кьибил ==
"Нахчу къавмалъул тариххъвай" абураб щаклъи бугеб иццалда рекъон, Суракъат I вукІана васлъун Сиртание, Аулханил васасул вас, ва хадуб умумул рехсон руго: ГІумахан, Прусс-шагь, Бакир, Намруд, Байяр, Парид, Тагьмаз, Саит, ГІамир (ахирисев рехсон вуго пиргІанил вас вукІанин). Суракъат вукІун вуго жив [[Хайдакъалъул уцумлъи|Кара-Хайдакъалдаса]] вачІарав Аргун абулев бусурбанав чиясул гьудуллъун. Кара-Хайдакъалда гьеб заманалъ имамлъун лъугьун вуго Шайх АхІмад, гьениве ГІабдуллагьида ва Абу-Муслимида цадахъ вачІарав. Гьел киналго рукІуна [[Къурайшиял|къурайшияллъун]]. Гьез яргъидалъун тІибитІизабула Ислам Кара-Хайдакъалдаса бахъараб Чири-Юрталде щвезегІан. ГІемер заман иналде Шайх АхІмад ва ГІабдуллагь чІвала ва хутІула цохІо [[Абу-Муслим (Дагъистаналъул шайх)|Абу-Муслим]], гьев аскарги бачун [[Хунзахъ]] вугев I Суракъатиде данде вахъуна.

Суракъат абулеб цІар буго гІарабазул. Гьеб цІар авараз хІалтІизабиялъ нугІлъи гьабулеб буго аваразулгин насраниял ва гІарабгин бусурбабазул бутІрузда гьоркьор рукІарал хурханазе. Суракъадил гІумруялъул къо-моцІазул суал жеги тІубан рагІалде бахъинабун гьечІо. Руго батІи-батІиял пикраби, жал аслияб къагІидаялъ  гІараб мацІалда ругел бакІалъул иццазул баяназда мугъ чІван ругел. ГІемерисел мусанипаз абулеб буго Суракъат вукІанин XI гІасруялъул ахиралда — XII гІасруялъул байбихьуда абун.<ref>Шихсаидов А.Р. Хроника "Тарихи Дагестана" С.108</ref><ref>Шихсаидов А.Р. Хроника "Тарихи Дагестана" С.108</ref><ref>Масуд ибн Намдар. Сборник рассказов, писем и стихов/пред. и указ. В.М.Бейлиса. М.,1970. С. 177-180,187</ref><ref>Масуд ибн Намдар. Сборник рассказов, писем и стихов/пред. и указ. В.М.Бейлиса. М.,1970. С. 177-180,187</ref><ref>Айтберов Т.М., Иванова А.А. Новые арабские надписи XII-XVI вв. из Дагестана // Письменные памятники и проблемы истории культуры народов Востока. М.,1981.Ч.2.Вып.15.С.38-41</ref><ref>Маллачиханов Б. К вопросу о хазарском Семендере в Дагестане // Ученые записки Института истории, языка и литературы Дагфилиала АН СССР. Серия историческая. Махачкала, 1965, т.14,с.194</ref><ref>Абаев В.И. Тюркские элементы в осетинской антропонимии // Теория и практика этимологических исследований. М., 1985. С.24,26</ref><ref>Лавров Л.И. Указ. раб.С. 175-176.</ref>

Гьеб периодалъул цІакъ кІвар бугеб иццлъун ккола «Бабалъул ва Ширваналъул тарих», гьелъул тексталда, гьижрияб 416/1025 соналъул лъугьа-бахъинал рицунго, Сариралъул насранияв бетІерлъун рехсон вуго Бухтйишо II, жиндирго Сарийя абулей яс росасе [[Дербенд|Чоралъул]] амир МухІамад ибн Гьишамие кьурав.<ref>Минорский В.Ф. История Ширвана и Дербенда стр.70,136</ref> Гьесде щвелалде нусго соналъ цеве рехсон вуго Бухтйишо I, жинца гь. 292/905 с. Чоралъул амир асирлъуде восарав.<ref>Минорский В.Ф. История Ширвана и Дербенда стр.65,136</ref> II Бухтйишол ирсилавлъун, рес бугею жо, вукІана К-рух яги Ф-рудж (гІараб хъвай-хъвагІиялда бихьизабун гьечІо тІоцебесеб рагьухъаб ва кІолеб гьечІо битІун цІализе ахирисеб хІарп), гьесул вас, ТІокъу, рехсон вуго гьижрияб 457/1065 соналъ. Чоралъул раис Муфарридж ибн Музаффарил дур хІисабалда.<ref>Минорский В.Ф. История Ширвана и Дербенда стр.77,136</ref> Гьеб информациялде рекъон, рес гьечІо Суракъатица XI гІасруялда ханлъи гьаби. ГІемерисел тарихчагІазда рекъон, Суракъат вукІун ватизе бегьул XII гІасруялда. ШихсагІидилазул Р-л. А-ца. ва А.Е. Криштопаца, «Аргъвани росдал хІакъалъулъ бицен» абулеб иццалъ кьолеб информациялде мугъчІвайги гьабун, рикІкІунеб буго, гъазиязул тІоцебесеб сапар гьижрияб 654 (1256) соналъ букІанин абун, ва гьелдаса бачІунеб гьезул пикруялда рекъон, Суракъат гьавун вуго гІ.-ш. 1190-л соназ в хун вуго 1250-л соназ, гъазиязул Хунзахъе тІоцебесеб сапаралде ва Хунзахъ бахъиялдещвелалде цо чанго соналъ цеве.<ref name="ReferenceA"/><ref name="ReferenceB"/>

[[Айтберов, МухIамадил Тимур|Айтберилазул МухІмадил Тимурида]] рекъон, Суракъат вукІун вуго Исламалда цебесев Аваристналъул ахирисев нуцаллъун, ва гьесул ханлъиялъул заман XI гІасруялъул ахиралде кколеб буго.<ref>Атберов Т. М. Материалы по хронологии и генеалогии правителей Аварии... С. 148.</ref>

== ГІумрухъвай ==
Бакихановасда рекъон, Абу Муслив вукІун вуго гьижрияб V гІасруялда, ай 1009 ва 1107 соназда гьоркьоб заман.<ref name="docviewer.yandex.ru"/> XI–XII гІасрабазул иццазда рекъон лъалеб буго: [[Ширваншагьазул пачалихъ|Ширваналдаса]] бусурбабаз насранияб букІараб [[Гъумекиб]] кверде босун буго XI гІасруялъул кІиабилеб бащалъиялъул байбихьуда ([[Фарибурз ибн Саллар|Фарибурзиде]] хъварал шигІрабазул цоялда буго гьадинал мухъал: «Нужер аскаралъул цо къокъаялъ гьабичІищ чабхъен ва тохлъукьего босичиІищ кверде Гъумекиб?»), гьелъул гІадамаз Ислам босун буго XI гІасруялъул ахирисел соназда. Гьел далилаз кьолеб буго аслу Суракъатица Аваристаналда нуцаллъи гьабулеб букІанин XI гІасруялъул ахиралда абун рикІкІиналъе. [[Аргъвани]] росдал хІакъалъулъ биценалъул гІаммаб информациялда рекъон, Суракъатица нуцаллъи гьабулеб букІун буго 1038/39 ва 1247/48 соназда гьоркьоб. [[Хунзахъ тІалъи|Хунзахъ тІалъиялде]] бусурбаби рачІиналъе къо-моцІ кьей гьабизе бегьула XI–XII гІасрабаздалъун. Гьанибго рехсезе ккола: Хунзахъ батана кІиги гамачІ тІад гІараб хъвай-хъвагІаялги ругеб, гьел хъван ругеб хІатІалда рекъон, гьел рикІкІине бегьула XI–XII гІасрабазда гьарураллъун.<ref name="mylektsii.ru"/>

Суракъат нуцаллъиялъул заманалда гІуцІана тах ирсалъе кьеялъул тартиб, жинда рекъон Суракъатил ирсалъул варисзабазе гурони ихтияр букІинчІеб Аваристаналъул тахида рукІине.

Суракъатил рагІият букІана [[Насранияб дин|насранияб]] ва [[жугьутІ дин]] ккурал, хъанчие лагълъи гьабулел. Нуцал рикІкІунаан цІакъ къуватав, рагІи билъарав Дагъистаналъул бетІерлъун. Авар нуцаласул кверщаликь рукІана [[Шамаха|Шамахалдаса]] бахъараб [[Кабарда|Кабардаялде]] щвезегІан ругел киналниги халкъал, [[Туш|тушал]] ва [[чачанал]]. [[Императорасулаб географияб жамагІаталъул кавказулъулаб идараялъул хъвай-хъвагІаялда|Императорасулаб географияб жамагІаталъул хъвай-хъвагІаялда]] рекъон, Суракъатица ''«хІакимлъи гьабулаан Шамахалдаса бахъараб Кабардаялъул гІорхъоде щвезеган ругел халкъазе, чачанал ва тушисел абуни рукІана гьесул рагІиятчагІилъун»''.<ref name="ГІурус географияб гІамлъиялъул хъвай-хъвагІаби">[[Императорасулаб гІурус географияб жамагІаталъул кавказалъулаб отделалъул хъвай-хъвагІаби]]. Кн. VII, Разд. Критика и библиография. Под. ред. Д. И. Коваленского. Первый выпуск. {{Тф.}}, 1866. С. 52.</ref>

МухІамадшафигІ аш-Ширваниясда рекъон, Суракъатиц хІакимлъи гьабулаан ''«Авар улкаялда»'' бугеб «ТІанус» абураб шагьаралда, ''«ва гьеб — жиндир гучалдалъун Дагъистаналъул бищун къуватал шагьарабаздаса цояб, божунгутІиялъул ицц — вукІана божи гьечІев къуватав залим, "къадарав, ццидаллъи, зулму, ва талихІ къосин тІибитІизавулев, жинда Суракъат–илан абулев, жиндир титулги нусал бугев — гьеб буго гьезул гІадат гьединаб тІокІцІар кьезе ва гьедин жидерго бетІерасда аби, — Сиртанил вас".'' Гьебго иццалъул информациялда рекъон, Сариралъул хазинаялде бачІунеб букІун буго магъало ''«Дагъистаналъул киналниги гІадамаз, Черкессалъа бахъарб Шамах шагьаралде щвезегІан ругез»'' кьолеб. Гьеб Шамаха шагьар буго Ширваналда, гьанжесеб Азарбижаналде гъорлъе кколеб.<ref name="Тарих Дагестан"/><ref name="автоссылка1" />

Къажаразул XIX гІасруялъул гІалимчи ГІаббас-Кули-агъа Бакихановас хъвалеб буго: ''«ТІануси шагьаралда, Аваристаналъул некІсияб тахшагьарлъун кколеб, вукІана гучав ва кьварарав амир, жинда Суракъайилан абулев. Гьев Суракъаца, Шамахалъул гІорхъодаса бахъараб черкессазул в чачаназул ракьалде щвезегІан ракьазда кверщел букІиндал, магъало бакІарулаан гІарцудалъун, боцІи-панзалдалъун, къайиялдалъун, чадидалъун, пихъаздалъун ва хІатта гІанкІудал ханаздалъун.'' Хадуб: ''«Аслияб магъало букІана: санайил щибаб хъизаналъ кьезе кколаан гІарцул лъабго диргьам яги гьелда бащадаб къимат меседалъул ва цо-цо бищун хІалтІизабулеб чадил роцен; щибав базарганасда тІад лъун букІана дарай ххамалъул кІиго жо ва кІиго кагътил; щибаб ахалдаса бакъвараб цІибилалъул цо-цо хъап. Гьеб гуребги, щибав чи чІварав чияс кьезее кколаан нусго чахъу, цІогьорс ва гьесда релълъарав такъсирчияс абуни — цо-цо оц. Щибаб росдаца, цияв нуцаласда баркулаго, кьолаан щуго царал цІоко — цо чІегІераб ва щуго тІогьилаб, ва щуго куй; нуцал хвараб мехалъ — цо чу, нуцаласул рокъоб щибаб бертадуе абуни — цо оц ва кІиго куй».''<ref>''[[Бакиханов, ГІаббас-Кули агъа|ГІаббас-Кули агъа Бакиханов]]''</ref>

Аль-Гъанам гІор (гІарабалдаса "Чахъазул гІор"), жиб Аваристан къотІун чвахулеб ва кІудияб, хасало цІвер чІвалеб ва [[Каспий ралъад|Аль-Хазар]] ралъдалІе чвахулеб<ref>Коновалова И. Г. Восточная Европа в сочинениях арабских географов XIII—XIV вв. М., 2009.С.117.</ref>, В. Ф. Минорскияс релълъинабун рикІунеб буго Сулахъ гІорлъун.<ref>Минорский В. Ф. Указ.соч. С.119.</ref> Сулахъ букІана авар пачалихъалъул жанисеб лълъел артериялъун. МугІруздаса каспиялъухъаб гІатІилъиялде къватІибе бачІунеб бакІалда букІана шималияб тахшагьар — некІсияб Гелбахъ шагьар. Гьеб букІана улкаялъул тІоцебесеб форпостлъун, гьениса авар пачалихъалъул кверщел тІибитІулеб букІана шималиял ритІелазде, жидер кІудияб бутІаялда аваразул кулал рукІарал, гьединго гьеб шагьар букІана къватІисел тушбабазул гьужум тІоцебе тІаде кколеблъун. Гьедин, гІарабаз цин къезавуна нуцаласул вац Кагьру, жиндир резиденция Гелбахъ букІарава, ва хадур гьениса рачІана Хунзахъе.<ref>Атаев М. М. Авария в X—XV вв. Махачкала, 1995.С.126</ref>

Суракъатил чІчІей бегеб бакІ букІана [[Сарир|Сариралъулго]] букараб тахшагьаралда, [[Хунзахъ]], гуреб, [[ТӀануси|ТІануси]]"; "Хунзахъ-наме"–ялда гьелъие гІиллалъун бихьизабун буго ТІануси Хунзахъ тІалъиялъул бищун щвезе захІматаб чІчІй бугеб бакІ букІин, Суракъат гьенив гІарабаздаса вахчун вукІун вуго. Абизе бажарула: нуцалзабаздаги тахшагьаралъул гІадамаздаги гьоркьоб дандеккунгутІи букІун буго IX гІасрулдасаго; гьелъие хъвалса нугІли гьабула [[нуцал]] Хунзахъ жанив гурев, [[ГІакаро (мегІер)|ГІакаро магІарда]] букІаравб хъалаялъув гІумру гьабун вукІиналъ. Хундерилгун дандеги ккечІого, Суракъат жиндирго рагъухъабиги, церетелзабиги гъаравашалги рачун вахъана щвезе захІматаб ТІанусиве, жиндир гІухьбузе кутакалда кІвар букІараб Терекалъулги Сулахъалъул гІодоблъиялде нухалда тІад контроль букІараб.<ref name="mylektsii.ru" />

[[ГІарабал|ГІарабаз]] Суракъат рикІунаан Исламалъул тушманлъун ва гьесде данде зенаб рагъ гьабулеб букІанаАваристан кверде бостзе абун. Хъвай-хъвагІабазда рехсон буго гьединго: ''«[[Аварал]] гьеб мехалъго рукІана, гьанжего гІадин мугІрулаб Дагъистаналда бищун тІоцебесеб, цебехъанлъи жиндихъ бугеб халкълъун, ва гьез гІарабазде бидулаб в халатаб данде чІей гьбуна».''<ref name="ГІурус географияб гІамлъиялъул хъвай-хъвагІаби"/> Суракъатилгун рагъ байбихьула шайх [[АхІмад (Дагъистаналъул шайх)|АхІмадица]]. Цо рагъулъ Суракъатил бо къола ва гье нахъекъала ТІанусиве. Шайх АхІмадица жиндирго муридзаби ГІабдуллагун ва [[Абу-Муслим (Дагъистаналъул шайх)|Абу-Муслимгун]] [[Хунзахъ]] чІунтизабула, цо иццалда рехсохъе: ''«хвалие кьола гьесул рагъухъаби цадахъчагІигун, асир гьарула гьезул руччаби ва лъимал, талавур гьабула кинабго гьезул хазина, киналго гІдамазда босизабула Ислам...»''. Суракъат хъизангун цадахъ лъутизе ккола Тушалъ ругел жиндирго ракьазде.

ГІумрудал ахиралда Суракъатица жиндирго богун пачалихъалда хІакимлъи бахъула. Гьеб заманалде шайх АхІмад хун вуІуна, гьев вукъула [[Хунзахъ]]. Амма гІемераб зманал нуцаллъи кквезе Сураъктида кІоларо: Абу-Муслим цІидасан тІаде кІанцІула Суракъатиде ва гьев нахъе гъола. Суракъат холе гьелдаса хадув.

Абу-Муслимица Суракъат чІвала, бахъула гьесул кинабниги хазина, гьединго бухІула гьесул си, хараблъизабула Суракъатил киналниги ракьал ва живго чІола гІумру гьабун Аваралда, тІолго Дагъистаналъул ва щибав бусурманасул имам хІисабалда. Гьев лъугьуна авар нуцалчилъун.

Абу-Мусли хведал, [[Хунзахъ]] шагьар цІидасан тІадбуссуна Суракъатил ирсилазухъе. Суракъатил тухум гІемерлъула ва нуцаллъи гьезул цоясухъа цогидасухъ ирсалъе кьолеб букІуна. Гьединлъидал киналго Хунзахъ нуцалзаби ккола Суракъатил наслуялъул чагІилъун. Кинабниги Дагъистан хутІула гьезул кверщаликь. Гьеб лъугьана Гьижралъул 645 соналъ.<ref>Андийцы: историко-этнографическое исследование М. А Агларов Изд-во "Юпитер", 2002</ref>

==Балагье гьединго==
*[[Нуцал]]
*[[Авар нуцаллъи]]
*[[Аваразул тарих]]
*[[Байсар II]]

== ХІужжаби ==
{{хІужаби|2}}
