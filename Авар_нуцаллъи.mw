{{Тарихияб пачалихъ
|цӀар                         = Авар нуцаллъи
|статус                           = 
|байрахъ                             = Awarenflag.png
|байрахъ_гъоркьхъвай                  = БацӀбайрахъ (тӀад свердиро бахъараб дугъ ккураб бацӀ)<ref>''Исалабдуллаев М. А.'' Мифология народов Кавказа. — Махачкала: КСИ, 2006</ref>
 |герб                     = [[Файл:Coat of arms Avar nutsal.jpg|90px]]
 |герб_гъоркьхъвай     = [[Аваразул герб]]
|карта                            = Аварское ханство (карта).jpg
|роцен                           = 300px
|сипат-сурат                         = Нуцаллъи XIX гӀасруялъул байбихьуда
|p1                               = Сарир
|p2                               = Гьунназул ханлъи Дагъистаналда
|гӀуцӀана                       = [[VI гӀасру]]
|тӀагӀинабуна                    = [[1864 сон]]
|s1                               = 
|s2                               = Россиялъул империя
|flag_s2                          = Romanov Flag.svg
|тахшагьар                          = [[Хунзахъ]]
|щулалъаби = [[Хунзахъ]], [[ТӀануси|ТӀануси]], [[Гъуниб]], [[Аргъвани]], [[МелъелтӀа]]
|мацӀ                             = [[БолмацI|БолмацӀ]]
|валюта                           =
|гӀатӀилъи                          =
|халкъ                        =
|хӀакимлъиялъул_форма = [[Монархия]]
|наслу = [[Нуцаллзабазул наслу|Нуцаби]]
|бутӀрузул_титул = [[Нуцал]]
|дин                          = [[Ислам]]
|цебе = Сарир
|хадуб = Россиялъул империя
}}

'''Ава́р нуца́ллъи'''<ref>{{книга|автор=Д. Ю. Арапов|часть=Аварское Ханство|заглавие=[[БРЭ]]}}</ref> яги '''авар ханлъи''' — [[XI гӀасру|XI]]–[[XIX гӀасру|XIX]] гӀасрабазда Кавказалда букӀараб [[Феодализм|феодалияб]] пачалихъ. Жиндир заманалда Авар нуцаллъи букӀана Дагъистаналъул гурелги, цогидал ракьаздеги кверщел щвезабураб къуватаб пачалихълъун.

Авар ханлъи гӀуцӀана [[Сарир]] пачалихъ биххун хадуб ([[XI гӀасру]]), гьелъул ирсилаб пачалихъ хӀисабалда. Жиндир байбихьуда Авар ханлъиялъул динлъун букӀана насранияб (гьединго росабалъ букӀана тӀибитӀун аваразул некӀсияб динги). Хадуб кьучӀаб динлъун лъугьана [[Ислам]]. 

Авар ханлъи чияда бачӀеб пачалихълъун букӀана магъулазул заманалдаги, Тимурил заманалдаги. Авар ханлъи мукӀур гьабизе кӀвечӀо Надир-шагьидаги.

[[XVIII гӀасру]]ялда Авар ханлъи лъугьана бакъбаккул Кавказалда бищщун къуватаб пачалихлъун; гьелъул кверщаликь рукӀана Дагъистан гуребги гуржиязул хан [[ГьиракӀли II]], [[Дербент]]алъул, Кубаялъул, Шекиялъул, Бакиялъул, Ширваналъул, Саланалъул, Эриваналъул ханзаби, Ахалцихлъул паша, чачаназул къавмал, ва тӀолго ЦӀор<ref>{{книга|автор=[[Магомедов Р. М.]]|заглавие=История Дагестана, т. 1|место=М.|издательство=|год=1967|страниц=}}</ref>.

[[Кавказалъул рагъ|Кавказалъул рагъул]] заманалда Аваристан ана [[Шималияб Кавказалъул имамат|Шималияб Кавказалъул имаматалде]] гъорлъе; [[Имам ХӀамзат|ХӀамзатица]] [[Баху-бика|Баху-бикал]] лъималги чӀван, тӀагӀинабуна некӀсияб нуцалзабазул тухум. 

1863 соналъ Аваристан ана [[Россиялъул империя|Россиялъул империялде]] гъорлъе, гьелъул бакӀалда гӀуцӀана Дагъистаналъул областалъул Авар округ.

==Тарих==
===Гьоркьохъел гӀасраби===
====Нуцаллъи гӀуцӀи====
{{main|Сарир}}
Нуцаллъиялъул хӀакъалъулъ лъала тарихиял хроникабаздасаги фольклоралдасаги. ГӀарабал рачӀиналдего, Хунзахъ ТӀалъиялда лъугьана кӀудияб хӀукумат, жиндир бетӀерасул нуцал абун титулги бугеб, жиндир тахшагьарги [[ТӀануси]] бугеб. ТӀануси бикьулаан кӀиго бутӀаялде: ТӀа-нуси ва Гъоркь-нуси; гьеб кӀиябгоги букӀана аскӀоб цун. Гьенисан букӀун буго ГӀакаро магӀарде цӀан рахас цӀумурги бугеб, тӀаде чи кӀанцӀараб мехалъ ахӀи базе букӀараб. Рахас цӀараб бакӀалъан рукӀун руго цо чанго сиял. Гьенир хъаравуллъуда ругел гӀадамал эркенал рукӀуе руго магъалоялдаса.{{sfn|Магомедов Р. М.|2002|с=82}}

Аваристан бугеб ракь кколеб букӀун буго Хун абураб ракьалде гьоркьобе. М.Чамчианица жиндирго «Тарихалда» рехсон буго ункъго вилаят: 1) Алан, 2) Бас лас, 3) Гаптаг и 4) Хун. «Дербент-наме» рехсолеб буго [[Исфандияр]]ицаги и [[Хосров I Ануширван|Нушираваницаги]] гьеб улка бикьун букӀанин ункъго рахъалде: 1) Гулбах, 2) Туман-шагьасул ракь, 3) Кайтаг 4) МугӀрузул Гъумекиб. Гьеб рикьи данде ккола Аваристанги Гъазигъумекибги гьорлъе кколеб букӀараб Хун ракьалъе<ref>[http://www.vostlit.info/Texts/rus2/Bakihanov/framevved.htm Аббас-Кули-Ага Бакиханов->Гюлистан-И Ирам->Введение<!-- Заголовок добавлен ботом -->]</ref>. Дионисий Периегетица — II-леб гӀасруялъул греказул гӀалимчияс — хъвалеб «уннал» (хуннал) гӀумру гьабун ругин Каспиялдаса бакътӀерхьун рахъалдехун, скифаздаса бакъдасеб ва капияздазагун албанадаса хьудндасеб рахъалда<ref>Д. Периигет. Описание населённой земли. // Известия древних писателей греческих и латинских о Скифии и Кавказе. С.-Пб. 1893 г., том 1., стр. 186.</ref>.

VI гӀасруялда гуннал (аварал?), цоги къавмазул тӀадецуй цӀикӀкӀиндал, Дагъистаналъул мугӀрузде гочине ккун руго, ва гьенир мугӀрузда рукӀарал халкъазда цадахъ гьез гӀуцӀун буго Тавйяк абулеб пачалихъ (Сарир хӀисабалда цӀар рагӀараб).<ref name="автоссылка1">Аликберов А. К. Эпоха классического ислама на Кавказе: Абу Бакр ад-Дарбанди и его суфийская энциклопедия «Райхан ал-хака’ик» (XI—XII вв.) / А. К. Аликберов. Ответственный редактор С. М. Прозоров — М.: Вост. лит., 2003.</ref> МугӀрузда гьезул чӀей бугеб бакӀлъун лъугьун буго [[Хунзах]] и [[Кумух|Гумик]].<ref>Булатова А. Г. Лакцы. Историко-этнографические очерки. Махачкала, 1971</ref>

МухӀамад Рафил тарихияб хроникаялда [[Саратан I|Саратан I нуцаласул]] умумузул халатаб сияхӀалда рехсон вуго Ар_скан (ГӀарацхан). Гьенибго буо: Аваралъул султӀанзаби, жалги урус султӀанзабазул тухумалъул... гьев ханасе магъало кьолаан гьесда рарал ханзабаз. ракьаз ва гӀадамаз тӀолго Дагъистналъул, (гьединго) Черкас вилайяталдаса бахъараб Шамах шагьаралде щун" <ref name=autogenerated2>[http://a-u-l.narod.ru/DIS_Tarih_Dagestan_Muhammadrafi.html Тарих Дагестан Мухаммадрафи] {{webarchive|url=https://web.archive.org/web/20140715004749/http://a-u-l.narod.ru/DIS_Tarih_Dagestan_Muhammadrafi.html |date=2014-07-15 }}</ref>. [[Саратан I|Саратан]] XIII гӀасруялъул кӀиабилеб бащалъиялда вукӀун ватани, ГӀарацханил ханлъиялъул заман ккола VII гӀасруялде, ГӀарабал рачӀараб заманалде.

1032 соналъ къотӀи-къай хъван буго Хунзахъ шагьаралдаги аланаздаги гьоркьоб, жалги жидерго церехъазу бетӀерлъиялда хъватӀир рахъал, Тмутараканалъул русазда цадахъ. Гьел цадахъ тӀаде кӀвнцӀана Ширваналда ва къуваталдалъул бахъана гьелъул тахшагьар Язидия, гьабсагӀат бугеб Шемахаялда аскӀоб гӀадин букӀараб. Тахшагьаралдаги цогидал бакӀаздаги хьундасеб рахъалдаса рачӀарал рагъухъабаз гъурана 10 азар. -гӀанасев чи. Гьез гьениб бан буго 10 къо, давла гьабулаго, гьелдаса хадуб нахъ руссун руго. Аваразулги, аланазулги русазулги аскаралъ, ЧӀоралъул амирасул ракьалдасан рокъоре нахъ руссунаго, хӀукму гьабун буго, гӀодоблъиялдаса инчӀого, мугӀруздасан ине. Амма Хучни росулъе щвараб мехалъ, гьезде тӀаде кӀанцӀун ЧӀоралъул бусурбаби, Мансур ибн Маймун амирасул бетӀерлъиялда гъоркь. Ва аваразулги, аланазулги, русазулги аскаралъул гӀемерав чиги чӀван вуго, гьез Ширваналдаса гьабураб давла нахъе бахъун буго.<ref name="mylektsii.ru">[https://mylektsii.ru/5-56544.html]</ref>

Гьеб [[Дербенд|Дербендалда]] аскӀоб 1032 соналъ аваразги гӀурусазги бусурбабазде данде гьабураб рагъ хутӀун буго хундерилда гьоркьоб кӀалзул биценлъун XVIII гӀасруялде щвезегӀан, хадуб гьеб хъвана [[ГӀараб мацӀ|гӀараб мацӀалда]] ва лъугьана "Дагъистаналъул тарихалъул" бутӀалъун. Гьел биценазда буго аваразги гӀурусазги гӀарабазде данде гьабураб рагъалъул хӀакъалъулъ, жибги, биценалда рекъон,  XI–XII гӀасрабазда лъугьараб, ва гӀарабалги бергьараб: «Дагъистаналда лъараб мехалъ» бусурбабазул аскар бачӀунеб букӀин, «нагӀана батаяб капурзабазул боги ГӀурусил аскарги, рохалида къварилъуда цадахъ рукӀинин къотӀиги хъван, ракӀарана шагьаралда аскӀоб, жинда ЧӀорилан абулеб, Исламалде данде чӀей гьабизе ракӀалдеги ккун, тӀадеги кӀанцӀизе ва бусурбабазу боязе заралги гьабизе»<ref name="mylektsii.ru"/>.

XI гӀасруялда биххана аваразул [[Сарир]] пачалихъ (гьелъул ахирисеб рехсей буго 1067 соналъ), гьелъул бакӀалда ТӀануси / [[Хунзахъ]] тахшагьарги бугеб Авар нуцалъи лъугьана.

=== Нуцаллъиялда ислам тӀибитӀи ===
[[Суракъат I|Суракъатил I]] заманалда ханлъи ирасалъе кьеялъул тартиб гӀуцӀана, ва гьелда рекъон тахида чӀезе лъилниги ихтияр букӀинчӀо Суракъатил наслуялъул васазулги язазулги гурони{{sfn|Магомедов Р. М.|2002|с=82}}. Суракъат лъугьана шайх АхӀмадил бищун кӀудияв тушманлъун. АхӀмадида кӀвана Суракъат Нуцаллъиялдасе нахъе гъезе{{sfn|Магомедов Р. М.|2002|с=83}}. Тарихияб асар «Тарихи Аргъваниялда», XVIII гӀасруялда данде гьабураб, рехсон буго Абу Муслим цин кӀанцӀанин Сариралъул хьундасеб тахшгьар Гелбахъе, гьебги бахъанини гьес, гьенив вукӀарав Суракъатил вац Кагьруги чӀванин, гьесул чӀараб бакӀги биххизабунин. Гьеб иццалда рекъон, гьеб кинабгоги ислам тӀибитӀиги лъугьун буго гьижраялъул 645 соналъ (1247–1248 санал)<ref name="ReferenceC">Тахнаева П. И. Аргвани: мир ушедших столетий: исторический портрет сельской общины Нагорного Дагестана. М., 2012.</ref>. Гьебго иццалде мугъчӀвайги гьабун, А. Р. ШигӀадовас Хунзахъ гъазизабаз кверде босараб заман хъвана 1256 сон<ref name="ReferenceD">Криштопа А. Е. Дагестан в ХIII — начале ХV вв. Очерк политической истории. М.,2007.</ref><ref>Шихсаидов А. Р. Ислам в средневековом Дагестане (VII—XV вв.). Махачкала, 1969.</ref>. «Хунзахъ-наме» абураб иццалда рекъон, Суракъатида кӀола тӀоцебесеб рагъулъ, жибги [[Тобот]] лъарал рагӀалда (гьабсагӀат [[ГӀарани|ГӀараниги]] [[Хунзахъ|Хунзахъги]] гьоркьоб) ккараб, гъазизаби къезаризе. Амма хадуб Абу-Муслимица гьижраялъул 654 соналъ (1256–1257 санал) цебе букӀаралдаса кӀиго нухалъ цӀикӀкӀун бугеб аскар данде гьабула<ref name="ReferenceE">Хайдарбек Геничутлинский. Историко-биографические и исторические очерки / пер. Т. М. Айтберова. Махачкала, 1992.</ref>. Гьеб заманалде (1255 соналде гӀадин), рикӀкӀунеб буго, Суракъат хола<ref name="ReferenceD" />, ва нуцаллъун вукӀуна гьесул вас [[Байар II]]<ref name="ReferenceF">Максуд Алиханов. В горах Дагестана. Путевые впечатления и рассказы горцев / сост. и комм. Р. Н. Иванов. Махачкала, 2005.</ref><ref name="ReferenceG">Шихсаидов А. Р., Айтберов Т. М., Оразаев Г. М.-Р. Дагестанские исторические сочинения М., 1993.</ref>.  Хадуб, гьебго иццалда рекъон, Хунзахъе жанибе нух рагъула Самилахъ авалалъул гӀадамаз, гьелдаса хадуб Аваристаналъул тахшагьар Абу-Муслимица биххизабун, бухӀун чӀунтизабула, гӀадамал яги чӀвала, яги кверде росула ва исламалде руссинарула<ref name="ReferenceE" /><ref name="ReferenceF" />, [[Байар II]] лъутула Тушетиялде. Бищун цересел Хунзахъ ратарал [[ГӀараб мацӀ|гӀараб мацӀалда]] куфи хатӀалъ хъварал хъвай-хъвагӀаби (XII - XIII гӀ.) ратралги руго с Самилахъ авалалда. Хунздерил биценазда рекъон, тӀоцебе ислам босун буго самилаз, ва тӀоцебесеб мажгитги гьезул авалалда, ай Самилахъалда, бан буго<ref name="ReferenceH">Атаев М. М. Авария в Х-ХV вв. Махачкала, 1995.</ref><ref name="ReferenceI">Магомедов Р. М. По аулам Дагестана. Махачкала, 1977.</ref><ref name="ReferenceJ">Айтберов Т. М. Древний Хунзах и хунзахцы. Махачкала, 1990.</ref><ref name="ReferenceK">Айтберов Т. М., Иванов А. А. Новые арабские надписи XIII—XIV из Дагестана // Письменные памятники и проблемы истории культуры народов Востока. М., 1981. Вып. XV, ч. II.</ref>. Гьеб хилиплъиялдаса хадуб самилазда абун буго хӀамилал абун. «Дагъистаналъул тарихалда» рекъон, Байяр II Тушетиялде лъутун хадуб, Хунзахъ бетӀерлъи гьабизе лъугьана ХӀамзатил наслуялъул шайх АхӀмадил наслуялъул Майсумбек. Абумусли лъугьагьана Аваристаналъул имамлъунги, рузманалъул цевехъанлъунги, къадилъунги (хӀакимлъунги)<ref name="mylektsii.ru2" />.

«Хунзахъ-наме-ялда» рекъон, Абу-Муслим шайх — бусурбабазул гьеб заманалда бетӀерав нухмалъулев, гӀумру гьабун вукӀана хасало Таркиялда, риидал — Гъази-Гъумекиб. «Аргъвани росдал тарихалда» рекъон Абу-Муслим гуревги вукӀун вуго ГӀаюдул-Муслимги, жив хеко хварав, Абу-Муслим хун вуго гьелдаса хадуб 30 сон индал, Аваристаналъул имамлъун вугеб мехалъ. Абу-Муслимил аскаралда рукӀун руго Гъази-Гъумекисел гурелиги аваралги ва цогидалги. Суракъат хун хадуб нуцаллъиялда лъугьараб дандеккунгутӀи ва нуцаллъиялда кверщел гьабизе къварагӀаразул питна сабаблъун, батизе бегьулеб жо буго, Нуцаллъия Абу-Муслимил аскаралде кӀудияб данде-чӀей гьабунутӀи.<ref name="ReferenceI2" /><ref name="ReferenceJ2" />. Щибаб аваразул росулъе цо-цо гӀалимчи витӀун хадуб, Абу-Муслимида ракӀалде ккола Гъази-Гъумекиве тӀадвуссине, амма гьелда цебе гьес бицен гьабула жиндирго наибасе ругел хӀинкъалабазул: «Балагье, божуге гьезда. Дир щаклъи буго, гьезул Аллагьасда иман лъей тӀубараб гьечӀин, гьелъул гӀаксалда — гьеб бугин щаклъигун ва кӀикуцлъигун жубараб. ЦӀодорго чӀа!». Абу_Муслимил хӀинкъи битӀараб батула. Гьебго Хунзахъ-намеялда рекъон, халкъалъе захӀмалъула цӀиял къанунал ва жалго ругьунал гӀадатал рехун тей<ref name="ReferenceE2" />. [[Суракъат I|Суракъатил]] вас [[Байар II|Байяраица]] хӀалбихьула жиндирго умумузул ханлъи нахъбуссинабизе, амма гӀарабаз данде чӀей гьабула. Нуцаллъиялъул тах нахъбуссинабула ригьалда вугев [[Байар II|Баярил]] васас, жиндир цӀар «Дагъистаналъул тарихалда» ГӀамир-СултӀанилан бугеб, магъулазул кумекалдалъун<ref name="ReferenceF2" />{{sfn|Магомедов Р. М.|2002|с=112}}. Хунзахъ намеялда рекъон, гьесда цӀар букӀана ГӀандуникӀ<ref name="ReferenceE2" />, гьеб насранияб цӀар гьес Хунзахъ нахъбуссниабун хадуб бусурбанаб цӀаралде хисун батизе бегьула. ГӀамир-султӀаница цӀумадаса ва Ариштиялдаса кӀвараб аскарги бакӀарун вачӀуна Хунзахъе къаселъухъ, гьеб заманалда Хунзахъ бетӀерлъун вукӀуна наиб ГӀамир-АхӀмад. Хадуб, Дагъистаналъул тарихалда рекъон, ГӀамир-СултӀаница, шималияб рахъалдасан тӀаде кӀанцӀун, Абу-Муслимида Аваристаналъул тахшагьар тезабула, гьелдалъул нахъбуссинаблу Хунзахъ-шагьар, ГӀамир-АхӀмад чӀвала, гьесул къотӀараб бетӀер лъола киназдаго бихьизе<ref name="ReferenceE2" /><ref name="ReferenceG2" />. Халкъалъул биценазда рекъон, авараз ГӀамир-АхӀмад чӀвала БакьайчӀи росдадаса 4 км-ялъ рикӀкӀад бугеб Карчик абулеб бакӀалда, ва хадув вукъула Хунзахъ «Самилазул хӀор» абулеб бакӀалда<ref name="ReferenceI2" />.

==== Нуцаллъи магъулазул ва Меседил Урдуялъул заманалда ====

==== Рекъав Тимур тӀаде кӀанцӀи ва гьелъул хӀасилал ====

==== Аваристан XV гӀасруялда ====

=== Ханлъи цӀияб заманалда ===

==== XVI гӀасру ====

==== XVII гӀасру ====

==== Нуцаллъиялда жаниб данде ккунгутӀаби ====

===== Гьидерил жамагӀатгун данде чӀей =====

=== XVIII гӀасру ===

==== XVIII гӀасруялъул байбихьи ====

==== Надир-шагь тӀаде кӀанцӀи ====

==== Нахъа ЦӀоралда рагъ ====

==== БаакътӀеохьуда ругел ракьазда тӀад кверщел лъугӀи ====

=== Нуцаллъиялъул заман лъугӀи ===

==== Россиялде гъорлъе ин ва гьелдаса батӀалъи ====

==== Ханлъи Кавказалъул рагъул заманалда ====
Кавказалъул рагъул байбихьуда Нуцаллъиялъ гьабулеб сиясат букӀана рагъулъ гӀахьаллъунгутӀиялде буссараб, гьединлъидал Хунзахъ тахшагьар Гъази-МухӀамадие къуркьичӀо, гьесие ГӀурус пачалихъалде данде гьабулеб рагъуе кумек гьабичӀо. Цо-цояз ва хасго диниял жигарчагӀаз рикӀкӀуна Нуцаллъи букӀанин ГӀурус пачалихъалда цадахъ диналде ва шаригӀат лъеялде данде чӀун, ва гьеб тӀубачӀеб, цо рахъалъул гурони хал-шал гьабичӀеб тезисги аслуялъе босун, Аваристаналъул пачалихъалъул нуцалзабазе кьола мекъаб къимат. ХӀакъикъаталдаги, гьеб суалалъул щибаб рахъалъ хал гьабуни, бичӀчӀула, щиб сиясат букӀарабали Нуцаллъиялъул.

===== Рагъул байбихьи. ГъазимухӀамад Хунзахъе тӀаде канцӀи. =====
[[КӀудияв ГӀумахан|КӀудияв ГӀумахан]] хун хадуб ва Аваристаналъул букӀараб гуч загӀиплъидал, Аваристаналъ бабихьула жиб пачалихъалъул эркенлъи ва чияда бачӀолъи цӀуниялъул сиясат бачине. [[Имам ГъазимухӀамад|Гъази-МухӀамадил]] рахъги ккун, [[Россиялъул империя|ГӀурус пачалихъалде]] данде рагъ гьабизе кӀолареблъи бичӀчӀулей [[Баху-бика|Баху-бикаца]] хӀаракат бахъулеб букӀана нейтралитет цӀунизе. Амма [[Имам ГъазимухӀамад|Гъази-МухӀамад]], 8000 чи вугев аскаралъул бетӀерлъуда, 1830 соналъул февралалда вахъана Аваристаналде данде. Хунзахъ шагьаралда аскӀове щведал, гьес гӀолохъанго вугев [[Абу-СултӀан-хан|Абу-СултӀан ханасда]] (жеги жиндирго эбела [[Баху-бика|Баху-бикал]] регентлъиялда гъоркь вугев) цере лъола шартӀал: Кавказалъул администрациягун кинабниги хурхен хвезабизе ва рагъда рахъине. [[Хунзахъ|Хунзахъ тахшагьаралъ]] [[Имам ГъазимухӀамад|ГӀази-МухӀамадил]] шартӀал нахъчӀвала.

Росги хун хутӀарай Баху-бикаца васасул регент хӀисабалда Аваристаналъе лъикӀаб нухмалъи гьабулеб букӀуна. Халкъалъе гьелъул хӀурмат гьабулаан, гьей йикӀуна гӀакъилой ва бахӀарчияй гӀадан. Пачалихъалъул ишазда гьей йикӀуна къвакӀарай. 

[[Имам ГъазимухӀамад|Гъази-МухӀамадица]] тӀалаб гьабула гьелдаса шаригӀат къабул гьаби ва ГӀурус пачалихъалде данде рагъ лъазаби. Гьесул шартӀал тӀурани Нуцаллъиялда ГӀурус пачалихъалъ рагъ лъазабулелъи ва [[Россиялъул империя|ГӀурус империялде]] данде чӀезе къуват гӀолареблъи бичӀчӀулей [[Баху-бика|Баху-бикаца]] гьеб захӀматаб хӀалалда тӀаса бищула Нуцаллъялъе гьединаб заманалда данде кколеб нух: гьелъ Хунзахъе тӀаде кӀанцӀарав Гъази-МухӀамадиде данде чӀей гьабула.

КӀиго бутӀаялдеги бикьун, тӀоцебесб живго Гъази-МухӀамадица, кӀиабилеб — [[Имам Шамил|Шамилица]] бачун, муридзабазул аскаралъ бабихьула [[Хунзахъ|Хунзахъ шагьар]] кверде боси. Бабихьула рагъ. Гъази-МухӀамадил бо дагьаб букӀаниги, гьез Нуцалзабазул аскар нахъе къазабула. Ханзабазул кӀалгӀа кверде муридзабаз кверде босун бахъун букӀуна, амма гьеб лахӀзаталда жийго [[Баху-бика|Баху-бикаца]] бачуна аскараб цебе: яхун кӀалгӀадул тӀохдегун, бахъун тӀаса кӀазгун, гьелъ ахӀи бала хунздериде. Гьелдалъун гъира барал рагъухъабаз Гъази-МухӀамадил аскаралда щвезабула вахӀшияб кьаби. [[Имам ГъазимухӀамад|ГӀази-МухӀамад]] къола, ва гьев, Хунзахъ тахшагьар кверде босизе кӀвечӀого, блокадаги бахъун нахъ уна<ref name="ReferenceA">В. Г. Гаджиев, М. Ш. Шигабудинов. История Дагестана: Учебное пособие; 9 кл. — Махачкала, 1993 г. — 41 страница</ref>.

===== Хунзахъ кверде боси ва ГьоцӀалъа ХӀамзатица Аваристаналъул ханзаби чӀвай. =====
Хунзахъ къун хадув, Гъази-МухӀамадица хадусел рагъал байбихьула лъарагӀлъиялда. Гьесул мурид ХӀамзат-бекица рагъ байюихьула ЦӀоралъул жамагӀатгун, амма ХӀамзат-бег гӀурусаз асир гьавула ва Тифлисалде витӀула, амма гьенив гьес гӀемераб мех баларо: генерал-майор Шахмарданил Асланил (Гъазигъумекдерил хан, гӀурусазе мутӀигӀав) гьариялда, [[ХӀамзат-бек]] эркен гьавула, ва гьелдаса хадув къокъуна Шахмарданил Асланихъе. [[Гъумекиб]] гьезда гьоркьоб хабар ккола Аваристаналъул хӀакъалъулъ ва гьеб хабаралъул ккола кӀудиял хӀасилал.

Шахмарданил Асланица, СултӀан-АхӀмад хан хун дадуб, гьарула ггьесул яс СултӀанат жиндирго вас МухӀамад-Мирзае, ва гьелъие разилъи щола СултӀанатил эбел Баху-бикахъан. Гьелдаса хадуб СултӀанат гьаризе вачӀуна Таркиялъул шамхал Абу-Муслим хан, ва Баху-бикаца рагӀи хисизабула ва яс кьола шамхалие, жинда бокьараб мехалъ кумек гьабизе кӀолев ва гьелъие хӀадурав. Шахмарданил Асланица гьелдаса байбихьула хӀила-макру ургъизе Аваристаналъул ханзабазул хъизаналде данде, ва гьесда рецӀел босизе чиги ватула.

Живго рикӀкӀинчӀого тарай Баху-бикадаса ва гьелъул хъизаналдаса рецӀел босизе къварегӀарав Асланихъе щола ХӀамзат-бек.

==== Ханлъиялъул ахир ====

== География ==

== Халкъ ==

=== Халкъалъул къадар ===

=== Миллияб гӀуцӀи ва мацӀал ===

=== ЖамгӀияб гӀуцӀи ===

== Пачалихъияб гӀуцӀи ==

=== Пачалихъалъул символал ===

=== Пачалихъалъе нухмалъи гьаби ===

=== Ихтияр ва къанунал ===

=== Маданият ===

=== Дин ===

== Нуцалзабазул сияхӀ ==

== Баянал ==
