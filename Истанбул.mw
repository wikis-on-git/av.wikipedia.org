== [[ХIамзатил Расул]] ва Истамбул ==
Турциялъул темаялда шагIирас хъвараб тIоцебесеб асарлъун ккола «Къо-мех лъикI, Истамбул» (1959) абураб элегия. Гьениб гьес загьир гьабуна Истамбулгун, гьеб некIсияб, тамашаяб, кидалиго Бакъбаккул кIудиял пачалихъазул цоялъул тахшагьарлъун букIараб шагьаргун ккараб дандчIваялъ, гьесулъ, тIоцеве Турциялде щварав батIияб пачалихъалдаса инсанасулъ бижизабураб жуба-гъубараб асар.

<font color="grey">
:Бакъ тIерхьунеб, буго, къо унеб буго,
:Босфоралъул лъеда цIияб кьер буго.
:Бакъараб Турция бакъаникакде
:ГIорцIарал минараз ахIулеб буго.

::Щайзе чияр улка!.. амма ургъалилъ
::Унеб буго гама, дида бихьула.
::Гьезул байрахъалъул бахъараб гIадаб
::Буго хъвархьараб моцI зодихъ лъедолеб.

:Къо-мех лъикI, Истамбул, Султанил гьундул,
:Сулейманил мажгит, мискинаб улка.
:ГIарцул ригьзабазда аскIор гIодор чIун,
:Унел-рачIунезул гьардолел кверал.

::Къо-мех лъикI, къватIазда кофеги гьекъон,
::Кагътал тIами гьарун мех тIамулеб гIел;
::Лъаларо кагътазул лъий талихI бугеб –
::Ва амма Турция къваридго буго.

:Къо-мех лъикI, гьал гIицIал, чамгIалал хIатIал,
:Нуж, чияр чакмаби рацIцIунел лъимал.
:Нуж гIадал гьабсагIат Гъуниб магIарда
:ГъутIбукь кечI ахIулел ратизе руго.

::Къо-мех лъикI, ракьалда чIварал накаби,
::Зобазде рорхарал ракъварал кверал;
::Аза-азар соназ какалги ранин, –
::Кинан нуж аллагьас гьединан тарал?

:Дун нахъе вуссуна Дагъистаналде –
:Дида лъалагури тIадмагIаруллъи, –
:ГIазул тIохал ругел дир рорхалъаби,
:Лъарал гъулгъудулел дир гъварилъаби.

::Дол нижер мугIрузда хьухьал рештIингун,
::Дур угьараб хIухьел бихьана дида.
::Дол нижер кьураби рецIцIулеб мехалъ,
::РецIцIулел дур берал щвела ракIалде.

:Турциялъул лъим чIван бакIаб ургъалилъ
:Унеб буго гама Грециялде…
:Дица пашманаб кечI ахIулеб буго,
:Гьеб «ватIан, ватIанин» угьдулеб буго.</font> 

Цинги гьеб шигIруялдаса хадур рукIана гьединго жиделъ турказул мотивал загьирлъарал: «Истамбулалда султанил гаремалде щвараб мехалъ хъварал рагIаби» абураб микьмухъги, кIиго шигIруялдаса гIуцIараб «Турциялда ругел дагъистаниязе цIаларал кучIдул» абураб гьитIинабго циклги, «Дир Дагъистанги», «Камил ватIалъи» абураб марсиятги. <ref>[http://maarulal.ru/poetry/162-xiamzatil-rasul-va-turciya-adabiyal-buxenal.html ХIамзатил Расул ва Турция: Адабиял Бухьенал, АхIмад МуртазагIалиев] </ref>

==  Примечания  == 
<references/>
