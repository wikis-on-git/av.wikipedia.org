'''Шо́та Руставе́ли''' ({{lang-ka|შოთა რუსთაველი}}, хӀакъикъияб фамилия Торели {{lang-ka|ტორელი}}) гӀ.-ш.1172–1216 — гуржиязул пикручи, пачалихъияв хъулухъчи ва шагӀир. Жиб гуржи ва тӀолгодунялалъул адабимяталъул бищун кӀвар бугел асаразул цояблхун кколеб "ЦӀиркъил тӀом ретӀарав бахӀарчи" абураб хрестоматияб эпикияб шигӀруялъул автор.

== Биография ==
[[Файл:Shota_Rustaveli._Le_Caucase_pittoresque_dessine_d'apres_nature_par_le_prince_Gregoire_Gagarine._1847.jpg|справа|мини|«Шота Руставели», Flerier, Париж, [[1852 сон]]]]
ШагӀирасул гӀумруялъул хӀакъалъулъ информация буго цӀакъ мукъсанаб. ТӀибитӀараб версия буго, гьесул фамилия ггьев гьавураб Рустави абураб росдадаса бачӀараб бугилан. Живго Шотаца жиндирго фамилия хъвалеб букӀана  «Руставели» гуреб, «Руствели» абун; гьелъ бихьизабизе бегьула Шота цо чӀван-къотӀараб росулъа гурев вукӀин. Рустави абураб цӀар бугел географиял пуктал гьеб заманалда букӀун буго чанго.<ref name="krugosvet">[http://slovari.yandex.ru/dict/krugosvet/article/e/ee/1011266.htm Яндекс. Словари<!-- Заголовок добавлен ботом -->]{{Недоступная ссылка|date=Октябрь 2019|bot=InternetArchiveBot}}{{мёртвая ссылка|число=14|месяц=06|год=2016}}</ref> 

Буго гьединго версия, Руставели абраб рагӀи тӀокӀцӀар бугилан абураб, жиб Рустави майорат кодоб букӀарав Шотал инсуего щун букӀараб. ШагӀирасул жиндирго фамилия буго батӀияб.

Жакъа къоялъги гьечӀо мухӀканал баянал шагӀир гьавураб ва хвараб къо-моцӀалъул, гьесул лъугьиналъул ва биографиялъул гӀемерисел бутӀабазул хӀакъалъулъ. ГьечӀо лъалеб жого гьесул инсул хӀакъалъулъ; гьечӀо мухӀканаб информация Шотал вацал-яцал рукӀиналъул, книаб-букӀаниги информация гьесул эбелалъул хӀакъалъулъ.  «ЦӀиркъил тӀом ретӀарав бахӀарчи» асаралъул ахириял мухъазда гьес жив месх вугилан хъван букӀаниги, чӀван-къотӀун абизе кӀоларо гьев месхетияв вукӀанин абун.

Шота цӀалулев вукӀун вуго Грециялда, вукӀун вуго Тамар пачахӀалъул хазиначилъун (батана гьесул гъолбас 1190 соналъул акталда). Гьеб букӀана  Хъизихъалъул сиясияб къуваталъул ва лирикияб поэзия цебетӀеялъул заман.

Цо-цо тарихиял баянал щвезе бегьула Мукъадасалда бугеб Хъанчилаб килисаялъул Синодикаялдаса. [[XIII гӀасру|XIII гӀасруялъул]] хъвай-хъвагӀиялда Шота рехсон вуго хъулухъги бицун. Жибго килисаялда буго сурат, жиндир хъвай-хъвагӀиялда Русьавели рехсно вугеб. Гьанисан гьабизе бегьула Руставелица килисаялъе кутӀудияб квербакъи гьабун букӀанилан абураб натижат.<ref name="krugosvet" />

Гьомерил шигӀрабиги, Платонил философияги, теолгияги, риторикаги, парс ва гӀараб адабиятги лъалев Руставели вуссуна адабияталъулаб пишаялде ва хъвала шигӀру «ЦӀиркъил тӀом ретӀарав бахӀарчи» — гуржи адабияталъул ва хъвагӀиялъул чӀухӀи. 

Биценазул цоялда рекъон, цӀакъ Тамарахъ гӀищкъу ккарав Шотаца гӀумру рагӀалде бахъинабула килисаялъул хӀужраялъуб.  Бицуна, XVӀӀӀ гӀасруялъул гуржи миторополит Тимофейида Мукъадасалда гуржиязул пачахӀзабаз бараб Хъанчил килисаялда Шотал хоб ва сурат бихьун бугилан. Цогидаб версиялда рекъон, Тамарахъ рокьи ккарава Шотаца ячун йигу Нина абурай гӀадан, ва бертадаса хадуб пачахӀалъул амру бачӀун буго гьелъие шагьас гьабураб адабияб сайигъат гуржи мацӀалде таржама гьабеян абун. Гьеб амру Шотаца тӀубан буго, амма жиндирго хӀалтухъ сайигъаталдаса инкар гьабун буго. Гьелдаса анкь индал, гьесул бетӀер къотӀараб жаназа батун буго. Гьев Мукъадасалде анин ва гьенив хванин абрал биценалги руго, амма гьезие далилал гьечӀо.<ref name="krugosvet" /> 

== РакӀалдещвей ==
[[Файл:Rustaveli_monument_National_Library_of_Georgia.jpg|мини|200x200пкс|Щота Руставелие бараб гӀарас.]]

* Руставелил цӀар кьун буго гуржи драматикияб театралъе, тТулписалда бугеб театралияб институталъе.
* '''Руставелил цӀар кьун буго:'''
** [[Тулпис|Тулписалда]] ругел [[Руставелил проспект (Тбилиси)|бетӀераб проспекталъе]], [[Тулпис (аэропорт)|аэропорталъе]] ва [[Руставели (станция метро)|метроялъул станциялъе]].
** [[Ереван]] бакьулъ бугеб къватӀалъе, ва гьединго Грузиялда ва цогидал пачалихъазда ругел гӀемерал къватӀазегиа.
** Мукъадасалда Хъанчил килиса бугеб къватӀалъе.
** Кавказалъул мугӀрузул цо тӀогьалъе — [[Пик Шота Руставелил тӀогь|Шота Руставели]].
* [[СССР|СССР-алда]] къватӀире риччан рукӀана почалъул маркабаи, Руставелил сураталгун.

<center><gallery perrow="5" widths="150" heights="150">
Файл:1938 CPA 587.jpg|<small>СССР-алъул почалъул марка, 1938</small>
Файл:1966 CPA 3396.jpg|<small>Иллюстрация к поэме «ЦӀиркъил тӀом ретӀарав бахӀарчи» шигӀруялъе иллюстрация:С. Кобуладзе, 1935–1937.</small>
Файл:The Soviet Union 1956 CPA 1970 stamp (Shota Rustaveli and Episode from The Knight in the Panther's Skin).jpg|ССС-алъул почалъул марка, 1956
Файл:1966 CPA 3397.jpg|<small>СССР-алъул почалъул блок,шагӀирасул 800 сон тӀубаялде биччараб</small>
Файл:1966 CPA 3395.jpg| <small>ШагӀирасул 800 сон тубаялде биччараб марка.</small>
</gallery></center>

== ХІужжаби ==
{{ХІужжаби}}

== РегІелал ==
{{Навигация|Викицитатник=Шота Руставели|Викитека=Шота Руставели}}

* {{lib.ru|http://lib.ru/POEEAST/RUSTAWELI/}}
* [http://www.piratyy.h14.ru/jer/kresta.html Иерусалим. Монастырь Креста]
* [https://web.archive.org/web/20101218103326/http://look-israel.com/viewtopic.php?f=6&t=46 Монастырь Креста, репортаж.]

[[Категория:Хъвадарухъаби]]
[[Категория:ШагІирзаби]]
[[Категория:Гуржиязул хъвадарухъаби]]
