'''МагIарул мацI''' ялъуни '''Авар мацI''' буго, Хьунда Кавказалда, [[Дагъистан]]алада гIумру гьабун ругел 800 азарго ва [[ЦIор]]алда - 130 азаргогIанасел гIадамазул мацI. Гьеб буго [[иберо-кавказияб мацI]]. Цебе заманаялда магIарул мацI букIун буго магIарухъ гIумру гьабун ругел гьитIинал тухумазул ва тайпабазул... жидедого гьоркьоб бо (аскар) бакIарараб мехалъ бицунеб цо мацI. Гьединлъидал гьелде абулеб букIана "болмацIин" яги "бомацIин". 
                                                                                                                                                                                                                          
== МагIарул мацIалъул синонимал ==
{| class="wikitable sortable" align=center border=1 style="width:1000px; font-size:130%"
|- style="background:#CCCCCC"
! рагIи
! class="unsortable" | синонимал
! class="unsortable" | гIурус перевод 
! class="unsortable" | английский перевод
|-
|'''чи'''
|гIадан, инсан
|человек
|human, a person
|-
|'''бертин'''
|ригьин
|свадьба
|a marriage, a wedding
|-
|'''тIинчI'''
|лъимер, гьитІич
|детёныш
|a baby
|-
|'''кьегIер'''
|
|ягнёнок
|lamb
|-
|'''азине''' 
| хIалакълъизе, тIеренлъизе
| похудеть
| to lose weight
|-
|'''бакIаризе''' 
| данде гьабизе, бищизе
| собрать
| to gather
|-
|'''балагьизе'''
| бер чIвазе, ваккизе 
| смотреть, присматривать
| to look, to glance, to look after
|-
|'''бекизе'''
| гъуризе
| ломать
| break, destroy, break up
|-
|'''хвезабизе'''
| чIунтизабизе, биххизабизе
| портить
| tear out, dismantle
|-
|'''бецIлъизе''' 
|рокIкIине 
|темнеть, сумерки
|sunset, to darken
|-
|'''бикъизе''' 
|хъамизе 
|красть
|to rob
|-
|'''билизе''' 
|тIагIине 
|потерять
|to lose
|-
|'''вецаризе''' 
|лъилъаризе
|косить
|to mow
|-
|'''гIенеккизе''' 
|гIин тIамизе
|слушать
|to listen
|-
|'''кумек гьабизе'''
|хIал кьезе, хIалае лъугьине
|помогать
|to help
|}

== Авар мацI ([[Расул ХIамзатов]]) ==

:Нолъ макьилъ вихьана, кьалда лъукъ-лъукъун,
:Кьурда квер чIван унев, бида вецIцIун дун;
:Кьуруги батIалъун цеве унаго,
:Цо лъарал рагIалда гIодов кколев дун.

:Лъар чваххулеб буго чабхил кIкIалахъан,
:Лъин кIанцIулеб буго ганчIазда тIасан;
:ТIарамагъадисеб къвал балеб буго,
:Къо лъикIилан дица согIаб ракьалда.

== Авар ==
* киве гьитIинав вас унев вугев
* васас шиша бекана
* гьез нух гьабулеб буго

== Авар мацIалъул алфавит ==
Гъваридго политика лъаларел диниял хIаракатчагIи доб заманаялъ большевиказ гуккана. Жалго бергьинегIан исламалъул гьудулзабилъунги хIан, кодобе кверщелги щведал, пачалихъги щулалъидал, шаргIиял махIкаматалги, мажгиталгун мадрасабиги къан, гIараб алфавиталъул бакIалда гIурусги (кириллица) лъун, лъеберабилел соназ нусаза-азарккун гIалимзабиги шайихзабиги тIагIинаруна. Большевиказе квербакъарал диниял хIаракатачагIиги ккана гьеб гьабил гажакье.

{| class="wikitable" align=center style="color:blue; text-align:center; width:700px; height:450px; font-size:200%" border=1
| Аа || Бб || Вв || Гг || Гъгъ || Гьгь || ГIгI || Дд || Ее || Ёё || Жж
|- 
| Зз || Ии || Йй || Кк || ККкк || Къкъ || Кькь || КIкI || КIКIкIкI || Лл ||Льль|| Мм 
|-
| Нн || Оо || Пп || Рр || Сс || Тт || ТIтI || Уу || Фф || Хх || ХХхх 
|-
| Хъхъ || Хьхь ||ХIхI|| Цц || ЦЦцц || ЦIцI || ЦIЦIцIцI || Чч || ЧЧчч || ЧIчI || ЧIЧIчIчI
|-
| Шш || Щщ || Ъъ || Ыы || Ьь || Ээ || Юю || Яя ||ЯЯяя 
|}

Жидерго хасаб мацI бугел росабазул ва шагьаразул цIалдохъабазе захIмалъула авар мацIалъе хасиятаб, гIурус алфавиталда гьечIеб 31 гьаракь (фонема) битIун бахъизе.

Гьел гьаракьаздасан байбихьулел цIаразул предметал, яги гьезул суратал цере ран, мугIалимзабаз цIалдохъабазда малъула битIун фонемаби рахъизе, лафзал абизе. ЦIаразул магIнаги къосинчIого, гьел абизеги лъараб мехалъ, рачIуна гьел гьаракьазда «форма» ретIиналде, ай хIарпаздалъун рихьизариялде. ГIурус алфавиталда буго 32 хIарп. Авар мацIалъул буго 72 фонема. ЦIакъго лъикI букIуна щибаб фонемаялъе цохIо гIаламаталдасан гIуцIараб гьаркьил халипа – хIарп бугони. Амма гьанжесеб нилъер алфавит гIуцIараб буго кириллицаялъул кьучIалда. Гьелдаса къватIире раккизе жакъа нилъер рес гьечIо. Гьединлъидал щибаб фонемаялъе цо гIаламаталъул хIарп бахъизе рес гьечIолъиялъ тIамун руго кIи-кIи гIаламатаздасан 13 хасаб хIарп гIуцIизе: [[гъ]], [[гь]], [[гI]]; [[къ]], [[кь]], [[кI]]; [[лъ]], [[тI]], [[хъ]], [[хь]], [[хI]], [[цI]], [[чI]]. Гьедин авар алфавиталда гIун буго 44 хIарп.

КIирекъарал хIарпаздалъун рихьизарулелъул, геминатал /къан рахъулел/ алфавиталде росун гьечIо. Гьале гьел: [[кк]], [[кIкI]], [[лълъ]] /[[лI]]/, [[сс]], [[хх]], [[цц]], [[цIцI]], [[чч]], [[чIчI]]. Гьел гурелги, руго «в»-ялъул кумекалдалъун рихьизарулел лабиалиял /кIутIби цIутIизарун рахъулел/ фонемаби: [[гв]], [[гъв]], [[гьв]], [[дв]], [[зв]], [[кв]], [[къв]], [[кьв]], [[кIв]], [[лъв]], [[св]], [[тв]], [[тIв]], [[хьв]], [[хъв]], [[хв]], [[цIв]], [[чв]], [[чIв]], [[кIкIв]], [[чIчIв]], [[ккв]], [[ххв]].

ХIисаб гьабеха мугIалимасда цере чIарал захIматал суалазул: алфавиталда ругелги гьечIелги гьелгуниял хасал фонемаби битIун цIализеги хъвазеги цIалдохъаби ругьун гьаризе ккеялъул. Гьезда гьоркьор руго лъабгоги /ккв/, ункъоги /лълъ/, щугоги /чIчIв/ гIаламатаздасан данде гьарурал хIарпал. Гьел цIализеги хъвазеги ругьун гьаризе бигьалъула алфавиталде босараб 13 хасаб хIарп хехго ва ургъичIого битIун абизе лъазабун бугони. Гьеб буго шагьаразул школазда бищунго захIматаб суал. ЗахIмалъаби дандчIвала цо гIурус хIарпалъул кьучIалда гIуцIараб авар мацIалъул лъаб-лъаб хIарп букIиналдалъун /[[гъ]], [[гь]], [[гI]]; [[къ]], [[кь]], [[кI]]; [[хъ]], [[хь]], [[хI]]/. ЛъикIго ракIалдасан лъазегIан, цIалдохъаби къосаруна, гьел цIалулелъул ва хъвалелъул. Гъ-ялъул бакIалда /[[гь]]/ абула, /[[гь]]/-ялъул бакIалда /[[гI]]/ цIалула. Гьедин къосаруна цогидазулъги. Гьеб ичIабго хIарпалде кьезе ккола аслияб кIвар.


[[Файл:Avar alphabet28-37.jpg|thumb|500px|left|Авар мацIалъул алфавит (1928—1937)]]

МацI цIуниялъе аслияб хIалтIи гIисинаб гIелалдаса байбихьизе кколеблъиги кьочIое босун, бищун цебе борхана гьанже къанагIалъун ругел магIарул мацIалда хъварал тIахьал лъималазе цIализе рокьиледухъ, берцинго къачIан къватIире риччазе ккеялъул суал. Гьедин хIадуризе къваригIун руго словарал, магIарул мацIалъул дарсазе рихьизарурал программаби, гьединго магIарул росабазул, тIабигIаталъул, шагIирзабазул, хъвадарухъабазул, гIалимзабазул, имамзабазул, рагъул бахIарзазул хIакъалъулъ хъварал яги гьезул суратал рахъарал дневникал, тетрадал. ЛъикIаб букIинаан гьел тетрадазда ва дневниказда нахъа нилъер тарихалъул аслиял хIужабазулги, машгьурал миллатцоязул гIумруялъулги хIакъалъулъ баянал кьезе, гьединго халкъиял кицаби, абиял, бицанкIаби ва халкъиял кучIдул хъвазе. Гьелъ кумек гьабизе бегьула лъималазда нилъерго тарихгун маданият лъазе, гьелде рокьи бижизабизе.

МагIарулазул гIезегIан чагIи руго батIи-батIиял улкабазда. [[СССР]] биххун хадуб гьезиеги нилъееги рес щвана бухьен кквезе, цоцазухъе гьоболлъухъ ине. Цо-цо мехалда умумузул гIадат-гIамалги мацIги нилъер гIадамаздаса камилго цIунунги лъазабунги буго гьез. Гьаб заманалда [[интернет]]алъ цIикIкIарал ресал кьолел ругелъул, кIудияб кумек гьабула гьелъ дунялалъул бокьараб бакIалда гIумру гьабун ругел гIадамазулгун бухьен гьабизе. Гьелъие санагIалъи букIине «вацлъиялъулазе» бокьун буго, бокьарав чияс лъазабизе букIине, [[латин алфавит]]ги кьочIое босун, магIарул алфавит гIуцIизе. Гьелъ рес кьезе буго бигьаго, киназдаго бичIчIулеб хIалалъ магIарул мацIалда хъвадаризе. Щайгурелъул [[Турция]]лда, гIарабиязул улкабазда ва цоги-цоги бакIазда гIумру гьабулел нилъер миллатцоязда гIурус алфавит лъаларо.

ЦIалдезеялдаса телевизоралъухъ балагьизе бокьулеб буго гьанже гIадамазе, хасго гIун бачIунеб гIелалъе. Бихьарабги рагIарабги лъикI ракIалдаги чIолеб буго, бичIчIизеги бигьаяб буго. Рахьдал мацIалда рахъарал передачаби, фильмал гIемерлъанагIан магIарул мацI лъазабизе гъира цIикIкIинеги бегьула. Гьелъие мисаллъун ккола дагьалъ цере Дагъистаналъул мацIазде руссинарун къватIире риччарал мультфильмал. ГIисиналго гIадин кIудияб гъираялда ралагьула гьезухъ чIахIиялги, цере лъалел рукIинчIел чанги цIиял рагIабиги лъала гьезухъ балагьаразда. Гьединаб лъикIаб ишалде тIоцебе гали тIамуразул нухдасан ине ва мультфильмал гурелги, цIиял фильмалги передачабиги рахъизе ва рихьизаризе бокьун букIин бицана гьеб къоялъ гьенире ракIарун рукIарал «Вацлъиялда» гъорлъе унел гIолилаз.

ГIуцIаралдаса лъагIел гурони инчIониги, гIисинал, амма ракIчIарал галабиги тIамулаго цебе унеб буго «Вацлъи». Гьел хIадур руго жидер кьеразулъе лъугьине бокьарал къабул гьаризе, рагIудалъун, малъа-хъваяздалъун кумек гьабизе бокьаразухъ гIенеккизе. <ref>[http://hakikat.etnosmi.ru/one_stat.php?id=8732 Латингун мультикал къваригIун руго, ПатIимат МахIмудова] </ref>

== Кицаби ва Абиял ==
* [[МагIарулазул кицаби ва абиял]]

== Примечания ==
<references/>

== болмацI ==
* [http://www.auditorium.ru/books/2266/sintaksis.pdf Синтаксис]
* [http://www.omniglot.com/writing/avar.htm Авар]
* [http://israf.narod.ru/oriental_in_avar.pdf Словарь ориентализмов в аварском языке] <font color="grey">(гIурус мацIалда)</font>

[[Категория:МагIарул мацI| ]]

[[af:Awaars]]
[[az:Avar dili]]
[[ba:Ауар теле]]
[[bg:Аварски език]]
[[br:Avareg]]
[[ca:Àvar]]
[[ce:Avarhoyn mott]]
[[cs:Avarština]]
[[de:Awarische Sprache (Kaukasus)]]
[[en:Avar language]]
[[eo:Avara lingvo]]
[[es:Idioma ávaro]]
[[fa:زبان آواری]]
[[fi:Avaarin kieli]]
[[fr:Avar]]
[[got:Abararazda (N.Kaukasus)]]
[[hr:Avarski jezik]]
[[is:Avarska]]
[[it:Lingua avara]]
[[ja:アヴァル語]]
[[ka:ხუნძური ენა]]
[[ko:아바르어]]
[[lbe:Яруссаннал маз]]
[[lt:Avarų kalba]]
[[lv:Avāru valoda]]
[[mk:Аварски јазик]]
[[ms:Bahasa Avar]]
[[nl:Avaars]]
[[nn:Avarisk språk]]
[[no:Avarisk]]
[[os:Солиаг æвзаг]]
[[pl:Język awarski]]
[[pt:Língua avar]]
[[ru:Аварский язык]]
[[sah:Аваар тыла]]
[[simple:Avar language]]
[[sl:Avarščina]]
[[sv:Avariska]]
[[ta:அவர மொழி]]
[[tk:Awar dili]]
[[tr:Avarca]]
[[uk:Аварська мова]]
[[vi:Tiếng Avar]]
[[yo:Èdè Avar]]
[[zh:阿瓦尔语]]
