[[Файл:Supplicating Pilgrim at Masjid Al Haram. Mecca, Saudi Arabia.jpg|thumb|250px|<font color="green">Къуръан </font>]]

'''ХIаж''' (аьрабнал маз '''احج‎ ‎''')

[[Ислам]]алъул щуабилеб аслу ккола нухалъул рахъалъ хIал кIварав чияс хIаж гьаби. ШаригIаталда рекъон хIаж абула КагIбаялде къасд гьабиялда, гьаризе кколел хассал гIамалал гьаригун цадахъ.

ХIажалъул бицун хIал кIоларебгIан гIемераб хиралъи буго, гIемерал дунял ахираталъул хиралъаби руго. Гьелъ черх лъикIлъизабула, ракI сахавалъизабула, гIадамал ращад гьарула, бусурбабазда гьоркьоб вацлъи ва цолъи цIикIкIинабула. ХIажалъ аварагзабазул, гьезул асхIабзабазул тарих ракIалде щвезабула, хириял бакIазде зияратал гьаризе рес кьола, ракIалги рухIалги рацIцIад гьарула. «ХIалкIолебги букIаго хIаж гьаби-чIого хварав чи, бокьани ягьудиявлъун хва абе, бокьани насраниявлъун хва абе» – ян абуна салат салам лъеяв Аллагьасул расулас. Гьединлъидал хIаж гьабулел къагIидабиги лъазарун нухалъул рахъалъ хIал кIолев чияс, хIаж борхизе хIаракат бахъизе ккола. 

Гьал щуялго аслаби малъичIого исламалъ тIад гьабулел гIемерал тIадал жалги руго эбел инсул хIурмат гьаби гIадал, гIагарлъиялъулгун лъикIаб хурхен гьаби гIадал, мадугьалзабигун лъикI рукIин гIадал, гIисиназда гурхIел гьаби, чIахIиязул хIурмат гьаби гIадал.

Гьединго руго исламалъ хIарам гьарурал жалги, масала, гьездаса ккола чIахIиял мунагьал: чи чIвай, зина гьаби, цIогь гьаби, гьекъолди, наркомания, рищватчилъи, мацI гьаби, гъибат гьаби, бугьтанал лъей, хIал хъублъи, хIасад, тущманлъи, чидай зарал гьаби кверазги мацIалъги, чияр хIарамаб боцIи кванай, зулму гьаби ва гь. ц. Гьездасаги цIунизе ккола цебехун ккаралдаса тавбуги гьабизе ккола. Аллагь тIаса лъугьинчIони гьездалъун кьолеб гIазаб гIакъуба бицун хIал кIолареб хIехьон бажарулареб буго. <ref>[http://www.dagislam.ru/docs_files/Hakab_din_avar.pdf КъурамухIаммад-хIажи Рамазанов, ФАРЗ / ХIакъаб диналъул лъазе кколеб чара гьечIеб къадар, МахIачхъала 2006]</ref>


==  Примечания  == 
<references/>   

[[Категория:Ислам]]
