{{ГІБ
|пачалихъ              = Россия
|статус                = росу
|магІарул мацІалъ цІар = Хýнзахъ 
|эбелаб мацІалъ цІар   = 
|падначаленне          = 
|сурат                 = Хунзах.jpg
|размер                = 320px
|хъвай-хъвагІай        =  
 |lat_dir= N |lat_deg= 42|lat_min= 33|lat_sec=  
 |lon_dir= E |lon_deg= 46|lon_min= 45|lon_sec=  
|CoordAddon            = 
|CoordScale            = 
|Яндекскарта           = 
|пачалихъалъул картаялъул размер    = 300
|икълималъул картаялъул размер   = 300
|мухъалъул картаялъул размер     = 300
|икълим                = Дагъистан
|икълималъул тайпа     = Жумгьурият
|мухъ                  = Хунзахъ мухъ
|мухъалъул тайпа       = Муниципалияб мухъ
|жанисеб бикьи    = 
|бетІерасул тайпа            = 
|бетІер                 = 
|расмияб мацІ        = [[МагIарул мацI|МагIарул]] ва [[ГІурус мацI|гІурус]] мацIал
|халкъалъул къадар          = {{цІикІкІен}}3767 <ref>[http://www.gks.ru/free_doc/new_site/perepis2010/itogi/tom1/pub-01-11.xls Численность населения России, федеральных округов, субъектов Российской Федерации, городских округов, муниципальных районов, городских и сельских поселений. Итоги Всероссийской переписи населения 2010. Том 1. Численность и размещение населения]</ref>.
|хъвай-хъвагІай гьабураб сон          = 2010
|гъунки            = 
|площад            =  
|агломерация           = 
|миллатал     =  магІарулал
|дин      =  Ислам
|этнохороним             = хýнзахъав, хýнзахъай, хýнзахъал
|сагІтил рачел           = +4
|DST                   = 
|телефоналъул код        = 
|почалъул индекс        = 368260
|идентификаторалъул тайпа = Код ОКАТО
|цифровой идентификатор = 82256890001
|категория Commons алда   = OКАТО
|сайт                  = http://khunzakh.ru/
|сайталъул мацІ           = ru
|сайталъул мацІ 2          = ar
|сайталъул мацІ 3          = av
}}  

'''Хýнзахъ''' — ккола [[Дагъистан]] [[жумгьурият]]алъул [[Хунзахъ мухъ]]алъул [[росу]], ва администратияб центр.
 
ГIадамазул къадар — 3700 чи. ([[2002]] сон). Росулъ руго [[магIарулал]].<ref>http://linguarium.iling-ran.ru/maps/8-dag.jpg</ref>. 
 
== ЦIар == 
Росдал цIар кисан бачIараб бугеяли гIалимзабазул ва тарихчагIазул батIи-батIиял пикраби руго: 
 
* [[Xl гIасру]]ялъул гуржиязул тарихчи [[Мровели, Леонти|Мровели Леонтица]] хъвала буго Хунзахъилан цIар жинда бугев [[НухI авараг]]асул наслуялъул чи, «байданлъиялда гочардухъабаз ([[гочардухъаби|кочевниказ]]) гIемер рахIат хвезе гьабун, гочанила магIарухъ. Гьес гьениб [[шагьар]]ги гIуцIцIанила, гьелъие жиндирго цIарги кьунила».

* Хунзахъ чамалиго нухалъ биххизе гьабун цIидасан базе ккун букIана. Гьединлъидал, цо-цоязул пикру буго росдал цIар "Хун бахъ"-илан абурал рагIабаздасан бачIун батилилан. 
* Цогидаз абула буго гьеб цIар "Ханзабахъ"-илан абураб рагIиялдасанги бачIун букIине бегьулилан, щайгурелъул Хунзахъ цIебегосе нахъе букIана ханзабаз чIей гьабулеб бакIлъун.

* Гьединго Хунзахъ-росдал цIар бачIине бегьула гьелъул кьучI лъураб бакIалдасан, ай сверухълъиялдасан. Гьедин бачIараб цIаралъул мисалал [[Аваристан]]алда дагьал гьечIо. 
 
== Ракьхъвай == 
 
=== Ракьхъваяб чIей (бугеб бакI) === 
Хундерил тIалъи буго [[Дагъистан|МагIарухъ жумхIурият]]алъул бакьулъ, ай [[МахIачхъала]]ялдасан 220 [[км]] рикIкIад. 1700-2000 м [[ралъадалъул уровен]]алдасан тIаде ккола гьеб.
Гьелъул кьучIалда гъорлъ уна къвакIараб гарчалъул гамач (известняк). Хъунзахъ буго бищунго жумхIурияталда борхалъиялда бугеб тIалъи ({{мацI+ru|плато}}). Гьелъул халалъи буго 25 км, гIеблъи – 8-10 [[км]], [[площад]] бахуна 250 [[квадратияб километр]]алда. Хундерил тIалъи [[Сулахъ]]алъул бассейналда гъорлъ уна. 
Цогидал шагьараздасан Хунзахъ унел автонухазул халалъи. 
{| class="wikitable" 
|- 
! 
! Шагьар
! Манзил, км 
|- 
| 1 
| [[МахIачхъала]] 
| 220 
|- 
| 2 
| [[Дербенд]] 
| 100 
|- 
| 3 
| [[Шура]] 
| 76 
|- 
| 4 
| [[Избербаш]] 
|  173 
|- 
|} 
 
=== Жанисеб сипат-сурат === 
[[Хунздерил тIалъи]] машрикъ рахъалдасан [[Тобот Лъар]]алъул кIкIалалъ ({{мацI+ru|каньон}}) кIиида бикьула. Гьеб кIкIалги Хунзахъ хъалаялъул къадаздасан байбихьараб лъугьуна [[Шамилил мухъ]]алда, [[Гьолокь]] росулъе, [[АваргIор]]у швараб мехалда. Гьеб кIкIалалъул халалъи 100 [[метр]]алдаса 1000-1200 метразда бахинегIан цIцIикIуна. 

Бищунго Хунздерил тIалъиялда кIудиял лъараздасан кола: [[Тобот Лъар|Тобот]], [[Хундерил Лъар]], [[Илъа Лъар]]- гьезул киназулго берцинал, 50-80 метразда рахарал, [[чвахо|чвахабиги]] руго.
 
===Гьава-бакъ=== 
[[Гъуниб]] тIалъиялъул гьава-бакъалда данде Хунздерил дагьаб цIорораб буго. ЛъагIалил гьоркьосеб температура гьаниб бахуна 6,6 градусазда, лъагIалил гIазу-цIадал - 532 мм, амма гьебго борхалъиялда бугеб Гъунибалда, лъагIалил гьоркьосеб температура бахуна 8,1 градусазда, лъагIалил гIазу-цIадилан абуни - 507мм. Хунзахъ гьуриян абулеб жо гIемер букIунеб жо буго. Гьеб гьениб 8 баллалъулги букIуна. Гьединаб Хунзахъалъул гьава-бакъалъул гIила буго, доб гьава хьвадулеб, рагьараб бакIалда букIин.

=== [[Ракьлъай]] (геология)=== 
[[Хунздерил тIалъия]]лъул ракь гIемерисеб буго [[щёлочал]] цIцIикIараб мугIрузул [[чернозём|чернозём]]лъун рикIкIунеб ва гьелда гъорлъ 7% ракалъул (гумусалъул) ккола. Эхеде раханаан ракьалда гъорлъ щёлочал дагьлъула рукIуна. Чернозёмалъул ракьал, лабаллъиялда балагьичIого, ритIизарун, хурзазе хIалтIизе гьарула. Хурзабахъ абуни [[картошка]], [[чIегIергьоло]], [[лъелъ]], [[тIепало]] ва гь. ц. хьала.
 
=== Флораги фаунаги === 
ГIурчинлъиялъ Хунзахъ абизегIан бечедаб бакI гьечIо. Рохьал хутIунго гьечIо. 

Гьал хаду рехсарал хурдул руго Хунзахъ платоялда гIемериса рукIунел: [[махIакIо]] ({{мацI+ru|шалфей}}), [[гIонкIкIозаз]] ({{мацI+ru|астрогал}}), [[рехъеб]] ({{мацI+ru| вьюнок }}), [[хIамисур]] ({{мацI+ru|чабрец}}), [[гIанбарис]] ({{мацI+ru|экспарцет}}), [[гIанкIихер]] ({{мацI+ru|клевер}}), [[люцерна]], ({{мацI+ru|тимофеевка}}), ва гь. ц. Хунзахъ байданал ва мугIрул [[их]]дал батIи-батIиял тIугьдуца цIун рукIуна, гьезул махIалъ мехтизе гьарулеб хIалалъ.
 
[[Хунзахъ тIалъи]]ялда гьедигIан батIи-батIиял хIайваналги гьечIо. ГIемериса букIунеб жо - чIегIеркьераб Раддеилан цIар бугеб [[гIанхвара]] (({{мацI+ru|хомяк}}). КъанагIатго гьенире рихьуна: [[гIанкI]], [[цер]], [[гIондокь]] ({{мацI+ru|ласка}}), [[бакьуч]]ги ({{мацI+ru|барсук}}), [[бацI]]ги. 
Гьениб дагьабго лъикI буго хIанчIазул иш. Ай рихьизе бегьула альпийскиял гъалухIанчIазул (({{мацI+ru|галкаби}}) тIелал, алхул маккаби, чIоролабазул цо тайпа, ва гьединго цо-цо вахIшиял хIанчIал.

Жакъа къоялда, тIалъиялъул алхул хIайванал киналго тIагIелалда хIинкъараб буго. Гьебги халкквей жодода хаду гьечIел чанахъаби сабаблъун ва цо-цо хIайванал гьабзаца чIваялдалъун.

== Тарих == 
Хунзахъ [[Аваристан|Аваристаналъул]] тахшагьарлъун букIана. [[1837 сон]]алъ гIурусазул боялъ кверде босана.<ref>[[Костенецкий, Иванил Яков|Я. И. Костенецкий]] Авар экспедиция 1837 с. // [[Современник (журнал)|«Современник»]] 1850 с., техь 10—12 (батIагояб издание: [http://www.vostlit.info/Texts/Dokumenty/Kavkaz/XIX/1820-1840/Kosteneckij_Ja_I/text3.htm Авар экспедициялъул хъвай-хъваял (Записки Аварской экспедиции)] СПб., 1851)</ref>, 1843 соналъ [[Имам Шамил|Шамилие]] мутIигIлъана. 1859 соналъ гIурусаз цIидасан бахъана. 1864-69 соназ Хунзахъ рагъул хъала бана. Ахиралда, 1864—1928 соназ,  [[Авар округ|Авар округалъул]] администратияб центрлъун букIaна. 
==Росда хурхарал машгьурал гIадамал== 
* [[Малама ибн ГIабдул-Малик|Абу-Муслим]] — шейх, магIарулазда гьоркьо Ислам тIибитIизе гьабунин рикIкIунев чи, вукъун вуго Хунзахъ. 
* [[ГIумма-хан]] — [[Аваристан]]алъул хан. 
* [[МухIамад-нуцал IV]] — [[Аваристан]]алъул хан. 
* [[ГIалиханов-Аварский, Макъсуд|Макъсуд ГIалиханов-Аварский]] — гIурусазул генерал, Мервскияб округалъул начальник ва Тифлисалъул губернатор. 
* [[ГIалиханов, Хъайтмаз|Хъайтмаз ГIалиханов]] — [[полковник]], [[ГьоцIиса Нажмудин]]ил асхIаб, [[хIуригатдандечи]]. 
* [[ХIажимурад|Хунзахъа ХIажимурад]] (1816—1852) — ханзабазул рахьдал вац, бахIарчияв цевехъан ва рагъухъан. [[Толстой, НикIалаил Лев|Лев Толстоясул]] повесталъул герой. 
* [[МухIамадбекова, МухIамадил Загьидат]] (1920—1999) — [[Дагъистан]] лъикI лъалей гIадан (дагестановед). 
* [[ХIажиев, ХIажил Загьид]] (1898—1971) — магIарул шагIир. [[Дагъистаналъул АССР]]алъул халкъияв шагIир.
* [[ГIалихан ХIусейнов]] (1814—?) — Шамилил мюрид, хаду-хаду, гIурус генерал-майор. 
* [[ГIумар ибн ГIабдусалам ад-Дагъистани]] (1759—1792) — машгьурав [[дин]]ияв цевехъан. Живго Хунзахъа, гIумру [[Мадина]]ялда ана. 
* [[Абубакар ибн ГIабдусалам ад-Дагъистани]] —  Хунзахъа машгьурав динияв цевехъан, [[Мадина]]лъул [[хIанапил мазгьаб]]алъул муфтий. ГIумру Мадинаялде ана. 
* [[ГIусман ибн ГIабдусалам ибн Абубакар ибн ГIабдусалам Дагъистани|ГIусман ибн ГIабдусалам ибн Абубакар ибн ГIабдусалам Дагъистани]] — [[Мадина]]ялда [[ХIанапил мазгьаб]]алъул [[муфтий]] ([[гьиджра]]ялъул 1303-1319 соназ) 
== Линкал==

* [http://khunzakh.ru/ Khunzakh.ru — [[Хунзахъ мухъ]]алъул сайт]

* [http://hunzah.narod.ru/ Хунзахъ мухъалъул сайт]
* {{ВТ-ЭСБЕ}}

* [http://mapk38.narod.ru/map1/ik38058.html Топографияб карта K-38-58. Хунзахъ]

* [http://хунзах.рф Официалияб гуреб Хунзахъ росдал сайт]

* [http://islamdag.ru/istoriya/10143.Муфтии-дагестанцы в Медине.|[[Дагъистан]]иял – [[Мадина]]ялъул муфтиял]

 
== ХIужаби == 
{{хIужаби}} 
 
{{Хунзахъ мухъалъул росаби}} 
{{Дагъистаналъул мухъазул централ}} 
[[Категория: Дагъистаналъул мухъазул централ]]
