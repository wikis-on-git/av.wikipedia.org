{{Ислам}}

'''Шагьадат''' ({{lang+ar|الشهادة|нугІлъи гьаби|аш-шагьа́дахгь|хІарпияб}}; {{Audio|As-shahadah.ogg|аби}}) — цо гурони гьечIев, вати тIадав [[Аллагь]]асда божи ва [[МухІаммад]] [[расул|авараг]] {{сав}} Аллагьас халкъалде дин босун витIарав илчи вукIиналда божи. Гьединго шагьада абураб рагIи бачIуна [[шагьид]] абураб магIнаялдаги, ай диналъе гIоло къеркьо хварав чи абураб.

Къокъаб куцалда шагьадаталъул магIна бачIуна гьадин: «Дица нугІлъи гьабула ракІ чІун, лъан, хІакълъунго жиндие лагълъи гьабизе кколеб щибго гьечІоян, цо вати тІадав [[Аллагь]] гурого, ва дица нугIлъи гьабула, хIакълъунго [[МухІаммад]] {{сав}} — Аллагьасул халкъалда дин малъизе витIарав [[расул|авараг]] вукIиналда». [[ШигІиял|ШигIияз]] битIулеб шагьадат батIа бахъула [[агьлу сунна валь жамагІа|суннияз]] битIулелдаса, тIаде жубараб «''ва ГIалийюн Валийю Ллагь''» - абураб рагIиялъ, ай "ва дица нугIлъи гьабула ГIали Аллагьасул вали вукIиналда" - абураб. Шагьадат битIи ккола инсанас [[ислам]]ияб дин босиялъе бищун аслияб шартIлъун. Исламалда жаниб шагьадат битIарав чиясул би тIей хIарамаб буго.
{|
|{{цитата байбихьи}}
Ашгьаду алля́ илягьа илля Лла́гьу ва ашгьаду анна Мух̣Іаммадан расу́лю Лла́гь
{{oq|ar| <big><big>أَشْهَدُ أَنْ لاَ إِلَهَ إِلاَّ اللَّهُ وَ أَشْهَدُ أَنَّ مُحَمَّدًا رَسوُلُ اللَّهِ</big></big>}}
{{цитата лъугІи|босараб бакІ= }}
|}


== Исламалъул рукну ==
Шагьадат рикIкIуна тIоцебесеб ва аслияб рукнулъун исламалъул щуябго рукнуялдаса (бл. [[исламалъул щуябго рукну]]). Гьелда жаниб буго исламалъул кIиябго аслияб тIадкъай, ТIадегIанав Аллагь цо гьави (тавхІид) ва МухІаммад авараг Аллагьасул халкъалде витIарав чапар вукIиналда божи. Бусурбабаз шагьадат битIула, гIемераб бакIалда ва къойида жаниб чанго нусго нухалъ. ГIага-шагарго гьеб букIуна щибаб дугIаялъулъ.

[[Файл:Shahadah.ogg|thumb|[[гІараб мацІ]]алда шагьадат битІи]]


== Шагьадаталъул магІна ==
Къокъаб куцалда шагьадаталъул магIна бачIуна гьадин: «Дица нугІлъи гьабула, [[Аллагь]] тун батIияв жиндие лагълъи гьабулеб жо гьечIо ва дица нугIлъи гьабула, [[МухІаммад]] {{сав}} — Аллагьасул [[расул|авараг]] вукIиналда». Цодагь гIатIидго ва камилго гьелъул магIна бачIуна гьадин: «Дица нугІлъи гьабула ракІ чІун, лъан, хІакълъунго жиндие лагълъи гьабизе кколеб щибго гьечІоян, цо вати тІадав [[Аллагь]] гурого, ва дица нугIлъи гьабула, хIакълъунго [[МухІаммад]] {{сав}} — Аллагьасул халкъалда дин малъизе ва кинабниги инсаният къоселалъул бецIлъиялдаса исламалъул нуралде тIоритIизе витIарав [[расул|авараг]] вукIиналда»<ref name="kvere">[http://kvere.com/svidetelstvo.htm Свидетельство веры] kvere.com</ref>


== Ислам боси ==
Капурав чи исламалде вачIине кканани, бищун цебе гьесда тIадаб буго шагьадат битIизе. Шагьадат битIилалда цебе бараб какги, ккурал кIалалги, гьабураб кинаб бугониги исламалъ тIад къарал гIибадаталги, капурав чиясдаса къабул гьаруларо. Гьелдалъун бичIчIула, хIакълъунго шагьадат букIин, исламалъул чIахIиял рукнабаздаса цояблъун ва гьезул аслулъун.


== Шагьадаталъул хIакъалъулъ рачIарал хIадисал ==
* Аварагас {{сав}} абуна: «Щив чи вугониги жинца нугIлъи гьабун, Жиндие гIахьалчи гьечIев цо Аллагь тун батIияв, лагълъи гьабизе кколеб щибго гьечIоян, ва МухІаммад — Гьесул лагъ ва Гьесул чапар вугоян, ва ГIиса — Аллагьасул лагъ ва Гьесул чапар вугоян, гьединго гьев Гьесул рагIи вугоян, Жинца Марйамихъе битIараб, ва Гьесдаса бачIараб рухI вугоян, ва хIакълъунго Алжан — хIакъаб буго, ва ЖужахІ — хIакъаб бугоян, гьев чи Аллагьас гьесул гIамалазухъ балагьун Алжаналъуве вачуна»-ян.

== ХІужаби ==
{{хІужаби |3}}


== Адабият ==
* {{ИСА-1988/1|бутІа=Шахада|гьумерал=247}}
* {{ИЭС1991|А. Б.|Шахада|296}}

{{Навигация}}


== МугъчІваял==
<br />
{{Сокрытие
 |title = Шагьадат тIад хъварал байрахъазул суртал
 |content = <gallery perrow=5 widths="150px" heights="100px" style="text-align:center;">
Файл:Flag of Saudi Arabia.svg|[[СагІудиязул ГІарабиялъул байрахъ]]
Файл:Flag of Afghanistan.svg|[[Афгъанистаналъул байрахъ]]
Файл:Flag of Caucasian Emirate.svg|Флаг [[Имарат Кавказ]]алъул байрахъ
Файл:Flag of Somaliland.svg|[[Сомалиленд]]алъул байрахъ
Файл:Flag of Taliban.svg|[[ТІалибан]]азул байрахъ
Файл:Flag of Hamas.svg|[[ФилистІин]]алъул [[ХІамас]] хІаракаталъул байрахъ
</gallery>
 |frame-style = border:1px solid Plum
 |title-style = color:black;background-color:lavender;font-weight:bold
 |content-style = color:black;background-color:ghostwhite;text-align:center
 |footer-style = background-color:lightgray;text-align:right
 |hidden=1
}}

{{Дин}}

[[Категория:Ислам]]
[[Категория:Исламалъул щуябго рукну]]
[[Категория:Исламалъул терминал]]
[[Категория:ГІарабские жогьаби]]
