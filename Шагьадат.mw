{{Ислам}}

'''Шагьадат''' ({{lang+ar|الشهادة|нугІлъи гьаби|аш-шагьа́дахгь|хІарпияб}}; {{Audio|As-shahadah.ogg|аби}}) — цо гурони гьечIев, вати тIадав [[Аллагь]]асда божи ва [[МухІаммад]] [[расул|авараг]] {{сав}} Аллагьас халкъалде дин босун витIарав илчи вукIиналда божи. Гьединго шагьада абураб рагIи бачIуна [[шагьид]] абураб магIнаялдаги, ай диналъе гIоло къеркьо хварав чи абураб.

Къокъаб куцалда шагьадаталъул магIна бачIуна гьадин: «Дица нугІлъи гьабула ракІ чІун, лъан, хІакълъунго жиндие лагълъи гьабизе кколеб щибго гьечІоян, цо вати тІадав [[Аллагь]] гурого, ва дица нугIлъи гьабула, хIакълъунго [[МухІаммад]] {{сав}} — Аллагьасул халкъалда дин малъизе витIарав [[расул|авараг]] вукIиналда». [[ШигІиял|ШигIияз]] битIулеб шагьадат батIа бахъула [[агьлу сунна валь жамагІа|суннияз]] битIулелдаса, тIаде жубараб «''ва ГIалийюн Валийю Ллагь''» - абураб рагIиялъ, ай "ва дица нугIлъи гьабула ГIали Аллагьасул вали вукIиналда" - абураб. Шагьадат битIи ккола инсанас [[ислам]]ияб дин босиялъе бищун аслияб шартIлъун. Исламалда жаниб шагьадат битIарав чиясул би тIей хIарамаб буго.
{|
|{{цитата байбихьи}}
Ашгьаду алля́ илягьа илля Лла́гьу ва ашгьаду анна Мух̣Іаммадан расу́лю Лла́гь
{{oq|ar| <big><big>أَشْهَدُ أَنْ لاَ إِلَهَ إِلاَّ اللَّهُ وَ أَشْهَدُ أَنَّ مُحَمَّدًا رَسوُلُ اللَّهِ</big></big>}}
{{цитата лъугІи|босараб бакІ= }}
|}



''Шагьадат битӀи'', [[ислам]]алъул тӀоцӀебесеб аслу, магӀнаги лъан шагьадат битӀи буго: 
:''Ашгьаду'' – дица ракӀ чӀун лъан нугӀлъи гьабула, 
:''алляилягьа'' – хӀакълъун жиндие лагълъи гьабизе кколеб щибго жо батун гьечӀо абун, 
:''илляллагь'' – цӀохӀо вати тӀадав Аллагь гурого. 
:''Ва ашгьаду'' – жеги дица ракӀ чӀун лъан нугӀлъи гьабула, 
:''анна МухӀаммадан'' – хӀакълъунго МухӀаммад, 
:''расулюллагь'' – Аллагьас халкъалде дин малъизе витӀарав гьесул
илчи вуго абун.

Шагьадаталъул тӀоцӀебесеб бутӀа – «<font color="green">'''Ашгьаду алляилягьа илляллагь'''</font>» абун нугӀлъи гьабиялъ жанибе бачуна Аллагьасда иман лъеялъул кинабго магӀна, ай Жиндир 20 тӀадаб сифатги бугев, [[Аллагьасул берцинал цӀарал|99 берцинаб цӀарги]] бугев, гӀорхъи гьечӀел тӀадегӀанал киналго камиллъабиги ругев, Жиндир камиллъи, тӀадегӀанлъи, кӀодолъиялда рекъолареб щинаб жоялдаса вацӀцӀадав цо [[Аллагь]] гурого гьечӀо, ва лагълъиги Гьесие гурого гьабизе бегьуларо абун ракӀги чӀун кӀалги мукӀурлъун дица нугӀлъи гьабулилан – абураб.

Шагьадаталъул кӀиабилеб бутӀа – «<font color="green">'''ва ашгьаду анна МухӀаммадан расулюллагь'''</font>» – абун нугӀлъи гьабиялъ жанибе бачуна, Аллагьасул рахъалдаса халкъалъухъе [[МухӀаммад авараг]]ас бачӀараб щинаб жо хӀакъаб бугилан абун кӀалги мукӀурлъун ракӀги чӀун дица нугӀлъи гьабулилан абураб магӀна. Ай, МухӀаммад Аварагас Аллагьасул рахъалдаса халкъалъухъе бачӀараб щинаб жо дица къабул гьабула, ва гьес халкъалъухъе бачӀараб Къуръан-хӀадисалда
бицен гьабураб щинаб жо, Аллагьасул цӀарал-сифатал, илчизаби, малаикзаби, тӀухьдул, къиямасеб къо, Аллагьасул къадар (анлъалго рукнаби), фарзал, суннатал, хӀалал-хӀарам, кинабго шаригӀат хӀакъаб битӀараб букӀиналъе ракӀги мукӀурлъун дица нугӀлъи гьабула – ян абураб магӀна ккола гьелъул. Гьединлъидал ракӀ чӀун шагьадат битӀи ккола капурчи бусурман гьавулеб тӀоцебесеб исламалъул аслу. Шагьадат мацӀалъ битӀизе инкар ккурав чи капурчи ккола. МацӀалъ битӀун ракӀалъ гьелда инкар гьабурав чи [[мунафикъ]] ккола, гьез цӀидасан ракӀги тӀад рекъон шагьадат битӀичӀони гьел жужахӀалда хутӀула даимго. <ref>[http://www.dagislam.ru/docs_files/Hakab_din_avar.pdf КъурамухӀаммад-хӀажи Рамазанов, ФАРЗ / ХӀакъаб диналъул лъазе кколеб чара гьечӀеб къадар, МахӀачхъала 2006]</ref>

== Суратал ==
<gallery>
<center>
Файл:Flag of Somaliland.svg|<font color="grey">Сумалиялъул байрахъ</font>
Файл:Flag of Saudi Arabia.svg|<font color="grey">СагIуди ГIарабиялъул байрахъ</font>
</gallery>

== Примечания ==
<references/>

[[Категория:Ислам]]
