'''ГӀараб хъвай-хъвагӀи''' ккола [[ГІараб мацІ|гӀараб]] ва [[Азия|Азиялъулги]] [[Африка|Африкаялъулги]] [[Парс мацӀ|парс]], [[Уйгъур мацӀ|уйгъур]], [[Курд мацӀ|курд]], [[Панджаби мацӀ|панджаби]], [[Синдгьи мацӀ|синдгьи]], [[Балохи мацӀ|балохи]], [[Пашто мацӀ|пашто]], [[Лур мацӀ|лур]], [[Урду мацӀ|урду]], [[Кашмири мацӀ|кашмири]], [[Рохинжа мацӀ|рохинжа]], [[Сумали мацӀ|сумали]] ва [[Мандинка мацӀ|мандинка]] ва цогидалги гӀадал мацӀал хъваялъе хӀалтӀизабулеб [[хъвай-хъвагӀиялъул система]].<ref>Mahinnaz Mirdehghan. 2010. Persian, Urdu, and Pashto: A comparative orthographic analysis. ''Writing Systems Research'' Vol. 2, No. 1, 9–23.</ref> XV гӀасруялдаса 1928 соналде щвезегӀан гӀараб хъвай-хъвагӀи хӀалтӀизабулаан авар мацӀалъеги (гӀажам). XVӀ гӀасруялде щвезегӀан, гӀараб хъвай-хъвагӀи хӀалтӀизабулаан испан мацӀалда цо-цо текстал хъвазеги. 1928 соналъ реформа гьабизегӀан, гӀараб хъвай-хъвагӀи букӀана [[Турк мацӀ|турк мацӀалъеги]] хӀалтӀизабулеб.<ref>{{cite web|url=http://www.bne.es/es/Micrositios/Exposiciones/MemoriaMoriscos/Obras/|title=Exposición Virtual. Biblioteca Nacional de España|publisher=Bne.es|date=|accessdate=2012-04-06|archive-url=https://web.archive.org/web/20120218074945/http://www.bne.es/es/Micrositios/Exposiciones/MemoriaMoriscos/Obras/|archive-date=2012-02-18|url-status=dead}}</ref> 

ГӀараб хъвай-хъвагӀи буго жиб хӀалтӀизабулел пачалихъазул гӀемерлъиялъул рахъалъ кӀиабилеб [[Хъвай-хъвагӀиялъул системабазул сияхӀ|бищун хӀалтӀизабулеб хъвай-хъвагӀиялъул система]] ва лъабабилеб жиб хӀалтӀизабулел гӀадамазул къадаралъул рахъалъ, [[Латин хъвай-хъвагӀи|латин]] ва син хъвай-хъвагӀабазда хадуб.<ref>{{cite web|url=http://www.britannica.com/EBchecked/topic/31666/Arabic-alphabet|title=Arabic Alphabet|accessdate=2015-05-16|publisher=Encyclopædia Britannica online|archiveurl=https://web.archive.org/web/20150426185709/http://www.britannica.com/EBchecked/topic/31666/Arabic-alphabet|archivedate=26 April 2015|url-status=live}}</ref>

ГӀараб хъвай-хъвагӀи гьабула кваранидаса квегӀиде курсив стилалда, жинда жаниб хӀарпал гьезул рагӀиялда жаниб букӀунеб бакӀалде, цебе-хадур ругеб цогидал хӀарпазде балагьун ункъго батӀияб къагӀидаялда хъвалеб. ХӀарпазул кьучӀаб форма хисуларо. ГӀемерисеб, хӀарпаз рихьизарула яги гӀицӀго рагьукъал, яги рагьукъалги цо чанго рагьарабги гьаркьал, гьедилда рекъон гӀараб хъвай-хъвагӀи ккола яги абжадлъун, мисалалъе, [[ГІараб алипба|гӀараб алипба]], яги хӀакъаб алипбалъун, мисалалъе, [[ЦIияб гIажам ضێياب عاجام|цӀияб авар гӀажам]]. Гьеб гуребги, гӀараб хъвай-хъвагӀиялда гьечӀо бетӀерал хӀарпалги.<ref>{{Cite book|last=Ahmad, Syed Barakat.|url=http://worldcat.org/oclc/1124340016|title=Introduction to Qur'anic script|date=11 January 2013|isbn=978-1-136-11138-9|oclc=1124340016}}</ref>

Байбихьуда, гӀараб хъвай-хъвагӀи тӀоцебесеб иргаялда жаниб хӀалтӀизабулеб букӀана хирияб [[Къуръан|Къуръаналъул]] текстал хъвазе. [[Ислам]] тӀибитӀигун, гьеб байбихьана хӀалтӀизабизе аслияб алипбалъун цогидал мацӀазе тӀаде цӀиял ишарабиги журан. Цо-цо версиял, мисалалъе [[Курд алипба#Сорани алипба|курд]], [[Уйгъур гӀараб алипба|уйгъур]] ва басрияб [[Арабица|боснияб]] рукӀана [[Абугида|абугидаллъун]] яги хӀакъал [[Алипба|алипбаяллъун]]. Гьеб ккола гьединго гӀараб каллиграфиялъул балъалъул аслулъунги.

== ХӀужжаби ==
{{ХІужжаби}}
