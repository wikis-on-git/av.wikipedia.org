[[File:Map of the Caucasus, 740 CE.svg|thumb|250px|Гуржистан ва Кавказ гӀага-шагарго 740 соналъ, имарат гӀуцӀараб заман.]]'''Туплисалъул имарат''' ({{lang-ka|თბილისის საამირო}} ''{{transl|ka|t’bilisis saamiro}}'', {{lang-ar|إمارة تفليسي}} ''{{transl|ar|Imārat Tiflisi}}'') — [[ислам|исла]]мияб пачалихъияб гӀуцӀцӀен, [[ГӀараб халифат|ГӀараб халифаталъул]] эгидаялда гъоркь [[КӀахети|Бакъбаккул]] 736-лдаса 1122 соналде щвезегӀан (де факто — 1080 соналъ-лъагэан) ва [[Эгриси|БакътӀерхьул Гуржистаналда]] 735 соналдаса IX гӀасруялъул бащалъуде щвезегӀан букӀараб. Имараталъе нухмалъи гьабулеб букӀана цин [[ШугӀабилал|ШугӀабилазул наслуялъ]] ([[Умаятилал|Умаятилазул]] наслуялъул гӀаркьел), хадуб, Саакъ амир хилиплъигун, гьеб хисана [[Шайбанилал|Шайбанилаз]] ва [[Джаффарилал|Джаффарилаз]]. Тахшагьарлъун букӀана [[Туплис]]. Туплисалъул амир хъулахъалде тӀамулан живго халифас.<ref>Лордкипанидзе М. Д. Туплисалъул имараталъул тарихалдаса. — Мимомхилвели, II. 1951, гь. 185 (гуржи мацӀалда).</ref>

== Имарат гӀуцӀи ==
Имарат гӀуцӀи букӀана гӀарабаз Кавказалда кверщел тӀибитӀизабиялъул хӀасиллъун. Гьеб байбихьана 645 соналъ ва 90 соналдаса (735) гӀарабазул рагъул цевехъан, Умаятилазул наслуялъул [[Марван II|Марваница]] кверде босана Туплис. Марван тӀамуна Кавказалъул сардарлъун, гьесда цере лъун рукӀана тӀолго регион исламалде бачиналъул масъалаби. Туплисалда гьес тӀамуна амир, жиндир хӀакимлъи бакъбаккулги бакътӀерхьулги Гуржистаналда тӀибитӀарав.

== Имараталъул территория ==
Байбихьуда Туплисалъул амирасе мутӀигӀаб букӀана кинабниги Бакъбаккул Гуржистан, амма VIII-IX гӀасрабазул гӀорхъодаса имараталъул территория дагь-дагьккун гьитӀинлъизе лӀугьана. Амиразул къуватаб позицион букӀана [[Квемо-Картли]] ва [[Шида-Картли (тарихияб вилаят)|Шида-Картли]].<ref>Джавахишвили И. А. Гуржи халкъалъул тарих, 11, гь. 91; Джанашиа С. Н. Гуржистаналда гӀарабазул кверщел, гь. 49—50, 62.</ref>

IX–XI гӀасрабазда Туплисалъул имараталъул шималияб гӀурхъи гӀунтӀулаан Дигом кӀкӀалахъе.<ref> Мусхелишвили Д. Л. КӀахетиялъул ва Гьеретиялъул сиясияб географиялъул суалао. — СИГГ, 111, 1967, гь. 75.</ref> Жанубалда туплисалъулав амирасул рукӀана Биртвиси, Орбети ва Парцхиси хъулби. IX  гӀасруялъул ахиралдаса Квемо Картлиялъул жанубияб рахъ щвана [[Багратилал|Багратилазухъе]], гьезухъ букӀана Самшвилде хъала ва Квемо (Гъоркьияб) Картлиялъул жануб, Кциа гӀоралъул гьоркьохъеб ва гъоркьияб гӀурумухъги гъорлӀе бачун. БакътӀерхьуда имараталъул гӀурхъи букӀана Триалетигуе<ref> Гьенибго, гь. 72, 75.</ref>. Имараталъул бакъбаккул гӀурхъи букӀана аслияб къагӏидаялъ Кор гӀорккун, амма, бихьухъе, бакъбаккул рагӀалда имараталъул букӀана Исан расалъи, АвчӀала ({{lang-ka|ავჭალა}}), [[Рустави]] шагьар ва [[Къарби]] гӀоралъул аххалъуде щун территория.<ref> Мусхелишвили Д. Л. Рихь. ас., гь. 76; гьевго. Аслиял суалал…, бетӀ. IV, § 4.</ref> IX гӀасруялъул бащалъуде гӀагарлъуда имарат, территория гьитӀинлъуе, хутӀана [[Картли]]ялъул гӀурхъабазда.

== Тарих ==
Гуржистаналде [[гІарабал]] тІоцере рачІана 645 соналъ, амма гуржи ракь-мухъалда кверщел тІибитІизабуна гьез 735 соналъ. Гьебго соналъ [[Марван II|II Марваница]] кверде босана Туплис ва сверухъ ругел ракьал ва тІамуна гьенив амир, жив халифас яги, цо-цо Арминиялъул остиканица тасдикъ гьавизе кколев вукІарав. 

ГІарабазул заманалъ Туплис лІугьана исламияб гІалмалдаги шималияб Европаялдаги гьоркьоб даран-базаралъул центрлъун. Гьеб гуребги, гьеб функционлъулеб букІана кІвар бугеб ва румаздеги хазараздеги данде чІезе бугеб гІараб форпост ва буферияб провинция хІисабалда. Заман анагІан Туплис буссана исламияб шагьралде, амма сверухъ ругел ракьазда рукІана насраниял.

810-л соназ, ункъабилеб фитнаялдаса хадуб [[ГІаббасияб халифат]] загІиплъана, ва халифасул хІакимлъиялде данде рахъана жидеда гьоркьоб сепаратизм тІибитІарал перифериязул бутІрул, гьездаго гьоркьор рукІана Туплисалъул амирзабиги. Гьебго заманалда имарат гІужие босана цІилъулеб букІараб гуржиязул [[Багратиони наслуялъ]], жиндица жиндирго ракь Тао-Кларджетиялдаса хутІарал гуржи ракьазде гІатІид гьабулел рукІарал. Туплисалъул имараталъул къуват цІикІкІана [[ИсхІакъ ибн ИсмагІил|ИсхІакъ ибн ИсмагІилил]] (833–853) амирлъиялда, гьесул букІан гІураб къуват таватиязул жигар къинабиялъеги регионалда ГІаббасияб халифаталъул хІакимлъиялде данде къеркьеялъеги.  Гьес инкар гьабуна Багъдадалъе санайил магъало кьезе ва жиндирго халифаталда бачІолъи лъазабуна. Дандерахъин къинабизе 853 соналъ [[Аль-Мутаваккил|аль-Мутаваккиль]] халифас битІана гІадлу гьабиялъул экспедиция [[Бугъа аль-Кабир|Бугъа аль-Кабирил]] бетІерлъиялда гъоркь. Гьес Туплис рохъолІугьинабун бухІана ва ИсхІакъ бетІер къотІун тана, гьелдалъун Туплисалъул имарат Кавказалда чиядабачІеб исламияб пачалихъ лІугьиналъул ресалдаса махІрум гьабуна. ГІаббасилаз хІукму гьабуна шагьар рукІараб масштабазда цІигьабичІого тезе, гьелъул хІасилалда исламияб престиж ва ссий регионалда загІиплъизе байбихьана.

1020-л соназдаса байбихьун гуржи пачаяз туплисалъул амирзабазде данде билІинабулеб букІана денде ккунгутІи бугеб, амма аслияб къагІидаялъ экспансионияб сиясат. Цо-цо амирзаби зама-заманлдаса унаан гуржи кверщаликье. Имараталъул территория гитІинлъана Туплисалда сверухъ ругел ракьазде щвезагІан. Амма 1070-л–1080-л соназ селджукъал тІаде кІанцІиялъ гуржияз гьабулеб букІараб тІадекъай хвезабуна ва багратилазул имарат бахъиялъе рукІарал планал 50 соналъ нахърахъизаруна. Туплисалъул амирлъиялъул ахирисеб мухъ лІугІана, рикІкІахъе,  гІ.-ш. 1080 соналъ, ва гьелъул хІасилалда шагьаралда хІакимлъи бачІана базаргабазул олигархиялъухъе, жал гуржи тариххъваязда ''тбилели береби'', ай туплисалъулал чІахІал хІисабалда рехсон ругел. Гуржиязул пача IV Давидица селджукъазда тІад босараб бергьенлъиялъ ахирисеб кьаби щвезабуна исламияб Туплисалда, ва 1122 соналъ гуржи аскар шагьаралде лІугьна, гьелдалъун ункънусго соналъ букІараб исламияб кверщелалъе ахирги лъуна.

== БутӀрул ==
{| class="wikitable sortable"
!Амир
!Амирлъиялъул заман
!Династия
!Баянал
|- style="background:#fff;"
|1. ИсмагӀил бин ШугӀаб
|(813 соналде щвезегӀан)
|ШугӀабилал
|
|-
|2. МухӀаммад I бин Атаб
|813–829
|ШугӀабилал
|
|- style="background:#fff;"
|3. ГӀали I бин ШугӀаб
|829–833
|ШугӀабилал
||-
|-
|4. [[ИсхӀакъ ибн ИсмагӀил|ИсхӀакъ бин ИсмагӀил бин ШугӀаб]]
|833–853
|ШугӀабилал
|
|- style="background:#fff;"
|5. МухӀаммад II бин Халил
|853–870
|Шайбанилал
|
|-
|6. ГӀиса бин аш-Шайх аш-Шайбан
|870–876
|Шайбанилал
|
|- style="background:#fff;"
|7. Ибрагьим
|876–878
|Шайбанилал
|
|- style="background:#fff;"
|8. Гъабулак
|878–880
|Шайбанилал
|
|- style="background:#fff;"
|9. Джаффар I бин ГӀали
|880–914
|Джаффарилал
|
|- style="background:#fff;"
|10. Мансур I бин Джаффар
|914–952
|Джаффарилал
|
|- style="background:#fff;"
|11. Джаффар II бин Мансур
|952–981
|Джаффарилал
|
|- style="background:#fff;"
|12. ГӀали II бин Джаффар
|981–1032
|Джаффарилал
|
|- style="background:#fff;"
|13. Джаффар III бин ГӀали
|1032–1046
|Джаффарилал
|
|- style="background:#fff;"
|14. Мансур II бин Джаффар
|1046–1054
|Джаффарилал
|
|- style="background:#fff;"
|15. ГӀабдуль-Хайа бин Джаффар
|1054–1062
|Джаффарилал
|
|- style="background:#FFFF00;"
|
|1062–1068
|
|[[Шагьаралъул мажлис]]
|- style="background:#fff;"
|16. [[Ганжа, Къажар|Ганжаялдаса]] Фадлун
|1068–1080
|Джаффарилал
|[[Алп Арслан]]ица тӀамурав
|- style="background:#FFFF00;"
|
|1080–1122
|
|[[Шагьаралъул мажлис]]
|- style="background:#fff;"
| 
|
|
|[[Туплис бахъи (1122)|аннексинабуна]] Гуржи пачалъиялъ
|}

== Иццал ==

*[[William Edward David Allen|Allen, WED]] (1932), ''A History of the Georgian People'', K. Paul, Trench, Trubner & Co,
*[[Vladimir Minorsky|Minorsky, V]].,  [https://web.archive.org/web/20051216125515/http://www1.encislam.brill.nl/data/EncIslam/S3/SIM-7543.html ''Tiflis''] in [[Encyclopaedia of Islam]]
*Suny RG (1994), ''The Making of the Georgian Nation'' (2nd Edition), Bloomington and Indianapolis, {{ISBN|0-253-35579-6}}

==ХӀужжаби==
<references />

== КъватӀисел регӀелал ==
*[http://www.zeno.ru/showgallery.php?cat=1827 ''Tiflis dirhams''] at [http://www.zeno.ru Zeno.ru – Oriental Coins Database]

{{DEFAULTSORT:Туплисалъул имарат}}
[[Category:Former emirates|Tbilisi]]
[[Category: Гьоркьохъел гӀасрабазул Гуржистан]]
[[Category:Гуржистаналда ислам]]
[[Category:1122 disestablishments]]
[[Category:736 establishments]]
[[Category:Туплисалъул тарих]]
[[Category:ГӀаббасияб халифаталъул тарих]]
[[Category:States and territories disestablished in 1121]]
