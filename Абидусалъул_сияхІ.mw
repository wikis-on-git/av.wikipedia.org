{{Цоги магІнаби|Абидосалъул сияхІ}}
[[File:Abydos Königsliste 02.JPG|thumb|right|250px|СияхІалъул байбихьиялъул бахъараб сурат. Рихьизарун руго Сети I ва гьесул вас Рамсес, жидеца ПтахІ-Сокар-Усирие  75 умумузул цІаралдаса къурбанал гьарулел]]
'''Абидосалъул сияхІ''' — [[НекIсияб Египет|НекІсияб Египеталъул]] [[пиргІавназул сияхІ]], жиб [[Абидус|Абидусалда]] [[Сети I|I Сетил]] хІарамалъул къадада бекІкІун гьабураб. СияхІалда буго 76 пиргІавнасул картушалда жаниб хъвараб цІар, [[Менес]]идаса бахъараб I Сетиде щвезегІан. СияхІ батан Мариетида. Гьелдаса цебе батараб ва дагьабги квеш цІунун хутІараб гьединабго [[Рамсес ТІадегІанав|Рамсесил]] хІарамалдаса [[Абидосалъул сияхІ (Рамсес ТІадегІанав)|сияхІалде]] данде ккун, гьаб сияхІалда абула «цІияб Абидоссалъул таблица» абун (la nouvelle table d’Abydos).

== Сипат-сурат==
Ункъго цойги ханзабазул сияхІалда цадахъ ([[Палермоялъул гІамачІ]], [[Карнакалъул сияхІ]], [[Саккараялъул сияхІ]], [[Туриналъул ханзабазулаб папирус|Туриналъул ханзабазул сияхІ]]) Абидусалъул сияхІ ккола пиргІавназул ханлъиялъул тартиб чІезабиялъе цІакъ кІвар бугеб иццлъун.

СияхІ буго I Сетил Абидусалда бугеб хІарамалъул ханзабазул галереялъул жанахІалъул жанубияб къадада. Гьелъул байбихбуда вуго вахъун [[Сети I]] ва гьесул вас ва ирсилав [[Рамсес ТІадегІанав|Рамсес]].
{{Панорама|Abydos Königsliste stitched 1.jpg|870px|Абидосалъул сияхІалъул тІубараб сурат}}

ПиргІавназул ханлъиялъул тартиб, хасго [[Египеталъул басрияб ханлъи|Басрияб ханлъиялъул]] пиргІавназул, бихьизаби гуребги, сияхІалда рехсон руго [[Египеталъул анкьабилеб Наслу|VII]] ва [[Египеталъул микьабилеб Наслу|VIII]] наслабазул гІемерисел пиргІавназул цІарал, ва гьелъ сияхІалъул кІудияб кІвар буго.

СияхІалда гьечІо I ва II хиси ккараб заманалъул пиргІавназул ва гиксосазул цІарал. ГьечІо гьединго [[Египеталъул анцІила микьабилеб Наслу|XVIII наслуялъул]] хадусев 5 пиргІавнасул цІар:
* [[ХІатшепсут]] (Мааткара) — [[Тутмос III ТІадегІанав|III Тутмосил]] регент, жинца хвезегІан ханлъи гьабурай, гьелъул цІар хъвачІолъиялъе гІилла батизе бегьула гьелъул цІарал III Тутмосица жиндир заманалда тІагІинарула рукІин.
* [[Ахенатен]] (Неферхеперура) — гьесул цІар сияхІалда гьечІолъиялъе гІилла буго гьев, египтяназул диналдаса инкар гьабиялъ, бидгІачилъун лъазави ва нагІана кьун тей.
* [[Сменхкара]] (Анх-хеперура) 
* [[Тутанхамун]] (Небхеперура)
* [[Ай (пиргІавн)|Ай]] (Хеперхеперура)
Ахирисев лъабго пиргІавнасул цІар гьечІолъиялъул гІилла буго гел гьединго [[Амарнаялъул период|Амарнаялъул периодалда]] ва Ахенатенида хурхарал рукІин ва бидгІачагІи хІисабалда нагІана кьун тарал рукІин.

== СияхІалъул гІуцІи ==
СияхІ гІуцІун буго лъабго кьералъ, щибалда 38 картуш бугеб. КІиго тІасияб кьералда. КІиго тІасияб кьералда руго пиргІавназул цІарал, щибабсул цо-цо, жал ханлъи гьабиялъул тартибалда рекъон, сияхІалъул тІасияб мухъалъул квегІидаса байбихьун ругел.
[[Image:AbydosKinglistDrawing.png|700px|centre|thumb|Абидосалъул сияхІалъул картушазул сурат.]]

=== I Наслу ===
{| class="wikitable" style="width: 100%; border: 2px solid gray;"
|+[[Файл:Abydos Koenigsliste 1-8.jpg|mini|zentriert|600px|Königskartuschen 1 bis 8]]
!№
!СияхІалда бугеб цІар
!Цойги цІар/грек мацІалда цІар
|-
|1
|Мени
|[[Менес]]
|-
|2
|Тети. Гьабго цІар Туриналъул сияхІалдаги.
|[[ХІор-АхІа]]
|-
|3
|Ити<ref name="Schneider">Thomas Schneider: ''Lexikon der Pharaonen.'' Zürch 1994.</ref>
|[[Джер]]
|-
|4
|Ита
|[[Уаджи]], Джет
|-
|5
|Сепати
|[[Ден]], Семти, Удиму<ref name="Stadelmann">[[Rainer Stadelmann]]: ''Die ägyptischen Pyramiden. Vom Ziegelbau zum Weltwunder'' (= ''[[Kulturgeschichte der Antiken Welt]].'' Band 30). 3., aktualisierte und erweiterte Auflage. Philipp von Zabern, Mainz 1997, ISBN 3-8053-1142-7.</ref>
|-
|6
|Мерибиап
|[[Анеджиб]], Аджиб
|-
|7
|Семсу
|Семерхет
|-
|8
|КъибехІ(у)
|Каа
|}
