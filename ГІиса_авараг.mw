{{Диналда хурхарав инсан
| цІар          = ГІиса
| сурат          = Isa (Jesus)1.png
| сураталъул гІеблъи    = 
| alt           = 
| сураталда гъоркьахъвай    =  
| тІокІцІарал         = Марямил вас, АлмасихІ, Расулу Ллагь, Набийб Ллагь, Ал-Важигь, Ал-Мубарак, ГІабдуллагь
| гьавураб къо-моцІ  =  
| гьавураб бакІ   = 
| хвараб къо-моцІ  = 
| хвараб бакІ   =  
| кІодо гьавула     = 
| авараглъи кьураб заман   =  
| авараглъи кьураб бакІ    = 
| вукъун вуго =  
| ракІалде щвезавулеб тарих  =  
| гІаламат          = [[Инжил]]
| шапагІаталъе росула       =  
| насаб         = '''эбел''': [[Марйям]]
| мугьро           = 
| мугьроялъул гІеблъи    = 50px
}}
'''Ма́рьямил вас ГІиса Ал-Маси́хІ''' ({{lang-ar|عيسى ابن مريم}} — ''Марямил вас ГІиса'') — жиндир [[Ислам]]алда жаниб цІакъ адаб-хІурмат гьабулев [[Исламалъул авараг|авараг]] ([[наби (авараг)|наби]]). [[ЦІияб Завет]]алда рехсолев [[Иисус Христос|Иисус Христосгун]] цого чи ккола. [[Къуръан]]алда жанив '''[[масихІ]]''' (мессия), '''Ибн Марьям''' (Марьямиял вас), '''[[ГІабд|ГІабдуллагь]]''' (Аллагьасул лагъ) абурал цІараздалъун 25 нухалъ рехсон вуго гьев<ref>{{Къуръан/Линк|19|31}}</ref>. ТІадегІанав Аллагьас гьесие гьадинал цІарал кьолел руго: '''[[Расул|расулюллагь]]''' (Аллагьасул расул), '''[[СалихІ (ритІухъав)|салихІ]]''' (ритІухъав), '''калима''' ([Аллагьасул] рагӀи), '''къавлул хӀакъ''' (хӀакаб рагӀи) ва цогидал.

[[Файл:Isa-3.jpg|thumb|230px|[[ГӀараб мац|ГӀарабалъ]] ГӀиса аварагасул цӀар: «Аль-Маси́хӀу ГӀи́са бну Марьям»<ref name=autogenerated1>{{Къуръан/Линк|3|45}}</ref>]]

ГӀиса авараг витӀун вукӀана бану исраилалъухъ [[Таврат]] ([[Тора|Тора]]) тасдикъ гьабун цӀияб Мукъадасаб тӀехь — [[Инжил]] ([[Евангелие]]) босун<ref name=autogenerated2>{{Къуръан/Линк|3|48}}</ref><ref>{{Къуръан/Линк|5|46}}</ref>. ГӀиса вуго Аллагьасул авараг, илчи (''[[расул]]'') ва цӀияб [[шаригӀат|къануналъе]] кьучӀ лъурав чи{{ИЭС+2007|sfn=1}}.

== Тарих ==
=== Гьави ===
ГӀисал гӀажаибаб гьавиялъул [[Къуръан]]алда цӀакъ мухӀканго бицун буго. [[малаик|Малаикас]] лъазабула [[Марьям]]ида, Аллагьасул рагӀиялдалъун, жинца караматал жал гьаризе кӀолев вас гьавизе вукӀи. Къуръаналда ГӀиса авараг [[Адам авараг|Адамида]] релъизавун вуго, щайгурелъул гьел кӀиялго рукӀана Аллагьас эмен гьечӀого гьарурал<ref>{{Къуръан/Линк|3|59}}</ref>.

[[Файл:Virgin Mary and Jesus (old Persian miniature).jpg|thumb|left|220px|Марьямилги ГӀисаги персазул миниатюраялда]]
Гьавун хадуб ГӀисаца абула жиндирго эбелалда, Аллагьас дуе гӀакъуба бигьа гьабулеб бугин аскӀоб бугеб гъотӀода чамастак бижизабун ва ицц баккизабун{{sfn|Ислам: ЭС|1991}}. ГӀисаца сихӀтун йикӀеян абула эбелалда, гӀадамал гьелда гьикъа-бакъи гьабизе лъугӀараб мехалъ. ГӀадамаз гъибат-бугьтан гьабизе байбихьараб мехалъ, лъимералъ абула, жив Аллагьасул авараг вугин<ref>{{Къуръан/Линк|3|42|50}}</ref><ref>{{Къуръан/Линк|19|16|34}}</ref>. Гьеб букӀана гьесул тӀоцебесаб карамат. [[Ягьудал]] уна румазул бетӀерасухъе Марьям эмен гьечӀого вас гьавиялъ чӀваеян гьарун. Гьеб сабаблъун Марьям васги вачун [[Миср]]алда лъутизе ккун йикӀана. ГӀисае анцӀилакӀиго цон тӀубараб мехалъ гьел [[Ягьудия (бакӀ)|Ягьудиялда]] нахъруссун рачӀуна ва [[Назарет]]алда чӀчӀола (Насир){{ИЭС+2007|sfn=1}}.
[[Файл:Umayyad Mosque Jesus Minaret.jpg|thumb|230px|[[Омеядазул мажгит]]алъул минареталдасан вачӀизе ккола ГӀиса авараг цӀидасан.]]

=== Саллиб (распятие) ===
Бану Ираилалъ ГӀиса авараглъун къабул гьавичӀо, тӀадежоялъе, гьел гьесда данде рахъана ва гьев чӀвазе хӀукму гьабуна. Ягьудиял ун руго Румалъул кесарихъ, гьез абун буго гьесда, ГӀисае нужер хӀукумат бокьун гьечӀин букӀизе ва гьев [[Ягьудия (бакӀ)|Ягьудиялда]] жиндирго ханлъи гӀуцӀизехъин вугин. Гьезул мацӀалдаги божун, гьес ГӀиса кквезеги ккун, таслиб гьабун, чӀвазе буюрухъ кьун буго. Гьеб гьесул амру тӀубазе цо ягьудиязул къокъа яргъилалгун уна ГӀисахъе. ЦӀар арав тарихчи ва къуръаналъул тафсирчи [[Ибн Касир]]ица [[Ибн ГӀаббас]]ил рагӀабаздаса хъвала буго:
{{цитатаялъул байбихьи}}Гьеб заманялъ ГӀиса вукӀула жиндир анцӀилакӀиго-анцӀилалъабго асхӀабгун. Бицула, гьеб букӀанила рузанкъо, бакъ тӀерхьулеб гӀадинаб заман, ай шаммат сордо. Гьез рукъ сверухъ ккола, ГӀисада жив ворчӀизе гьечӀелъиги лъан, яги дол гьабсагӀат жанир кӀанцӀизе кколаан, яги гьав живго ине ккела дозухъе, абуна жиндирго асхӀабзабазда: «Лъие бокьун бугеб дида ралъарав лъугьине ва алжаналъув дида аскӀов вукӀизе?». Цо вас вахъула тӀаде, амма гьев цӀакъго гьитӀинавлъун рикӀкӀуна. ГӀисаца жиндир суал кӀиабизеги кьола, лъабабизеги кьола, амма гьев гӀолохъанав вас гурони щивниги вахъуларо. Хадуб ГӀисаца абула: «Мун вукӀизе вуго гьев чи!». Хадуб Аллагьас хисизабула досул сипат-куц, кӀиялго цоцада релъарал лъугӀула. Гьеб заманалъ тӀохалъул каратӀ рагьун бачӀула ва ГӀиса кьижун ккола. Гьеб хӀалалда гьев восун уна зодов, ТӀадегӀанасги абуна: «Ле, ГӀиса! Дица мун цӀидасан щвезе гьавила ва цӀидасан тӀаде вачила…» (Къуръан, 3: 55). Гьев зодов вачун араб мехалъ, гьесул асхӀабзаби къватӀире уна. Ягьудияз, дов вас ГӀиса авараг вугинги ккун, ккола дов, зазил горги къазабула бетӀералда ва таслиб гьабула{{ИЭС+2007|sfn=1}}.{{цитатаялъул ахир|ицц=}}

== Исламалда бакІ ==
Цогидал аварагаздасанги цІикІкІун хъван буго Къуръаналда ГІиса аварагасул хІакъалъулъ. 25 нухалъ рехсон буго гьениб гьесул цІар. Биценалда рекъон, «[[Сура Марьям|Марьям]]»-абураб сура [[мугьажирал|мугьажираца]] [[Эфиопия]]лъул негусасда цебе цӀалула букӀун буго христианлъиялъулги МухӀаммад аварагас {{Сав}} гьабулеб дагӀваталъулги ругел релъенлъаби рихьизарун{{sfn|Ислам: ЭС|1991}}.

Къуръаналъ цо лъабго аллагь вугин - живго Аллагьги, ГӀисаги гьесул эбел Марьямги - абулеб [[Троица|Троицаялъул]] идеяби нахъчӀвала<ref>{{Къуръан/Линк|4|171}}</ref><ref>{{Къуръан/Линк|5|73}}</ref><ref>{{Къуръан/Линк|5|116}}</ref>. Къуръаналъ чӀезабула, ГӀиса кинавнги аллагь гьечӀин ва Аллагьасул вас гьечӀин, гьев вугилан, киналго гӀадамал гӀадин, цохӀого-цо вугев Аллагьасул лагъ<ref>{{Къуръан/Линк|9|30}}</ref><ref>{{Къуръан/Линк|5|72}}</ref><ref>{{Къуръан/Линк|43|59}}</ref>.

== ХІужаби ==
{{ХІужаби|4}}

== Адабият ==
* {{ИЭС1991|М. П.|ГІиса|102}}
* Али-заде, А. А. ГІиса ибн Марьям (архив) // Исламияб энциклопедияб къамус. — М.: Ансар, 2007.

{{Исламалъул аварагзаби}}
[[Категория:Исламалъул аварагзаби]]
[[Категория:Иисус Христосил напсалъул трактовкаби]]
